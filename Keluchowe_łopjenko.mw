[[Dataja:Kelchblatt.png|thumb|299px|Skica kamelijoweje kwiśonki: Ke = Keluchowe łopjenko]]
'''Kełuchowe łopjenka''' ('''sepale''') twórje keluch ([[calyx]]) [[kwiśonka|kwiśonki]] [[pókšyty semjenjak|pókšytosemjenjoweje rostliny]] a su wenkowne, wótergi gropnjejše a wótergi zelene [[Kwiśonkowe pśikšywne łopjenko|kwiśonkowe pśikšywne łopjenka]], mógu wšak teke druge barwy měś abo kaž [[Kronowe łopjenko|kronowe łopjenka]] wuglědaś.

Jadna se pśi tom toś wó wenkowne kwiśonkowe pśikšywne łopjenka dwójnego kwiśonkowego pśekšywa (periant), kótarež su južo pśi zacynjonem [[pupk]]u widobne. Cesto zelene keluchowe łopjenka twórje pśi kwiśonkowych pupkach šćitny pśekšyw za nutśikowne drobnjejše kwiśonkowe źěle. Teke pśi zawrjenju wjele kwiśonkow za noc šćitaju druge [[Kwiśonkowe łopjenko|kwiśonkowe łopjenka]].

Mógu lichotne abo zarosćone byś. Pśi někotarych [[Takson|taksonach]] su teke zreducěrowane, jo pótakem mjenjej z nich až pśi pśiwójźbnych taksonach abo feluju dopołnje. Su wažne pśiznamje za zarědowanje jadnotliwych taksonow (glědaj teke: [[taksonomija]], [[zarědowanje rostlinow]]).

[[Kategorija:Kwiśonka]]
