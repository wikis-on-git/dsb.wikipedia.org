'''Marjana Domaškojc''' (* [[28. februara]] [[1872]] w [[Cazow|Cazowje]], † [[11. awgusta]] [[1946]] w [[Cazow|Cazowje]]) była jo dolnoserbska basnikarka, spisowaśelka, casnikarka a patriotka.

Wóna zachopiła jo wót 1886 w tekstilnej fabrice w [[Chóśebuz]]u źěłaś. Do 1931 była jo tam pśistajona a gromaźiła zaśišće a nazgónjenja serbsko-nimskich źěłowych poměrow w [[Dolna Łužyca|Dolnej Łužycy]].

Wót 1925 pisała jo za rozdźělne serbse casniki a casopisy rozpšawy a pśedewšym basni. W jeje basnjach zaběžali su pśedewšym jeje zaśišće domacneje pśirody a wejsnego žywjenja z religioznego wida. Mimo togo pisała jo teke patriotiske basni, w kótarychž jo se z tegdejšeju situaciju Serbow<!-- und Wenden--> kritiski rozestajiła.

W lěśu 1929 Domaškojc jo napisała socialnokritiske źiwadłowe graśe ''Z chudych žywjenja'' wotśišćane w "Prědnej serbskej źiwadłowej zběrce" (Budyšyn 1930), w kótaremž jo wó poměrach [[Serby|Serbow]] wopisała. Źiwadłowe graśe jo se njamógło dla wopěranja konserwatiwnych krejzow w Nimskej pśedstajiś. W lěśu 1932 se jo prědny raz w Praze w [[Česka rěc|českej rěcy]] pśedstajiło.

Pó njej bu w [[NDR]] tegdejša Serbska rozšyrjona wuša šula w Chóšebuzu (źinsajšny [[Dolnoserbski gymnazium]]) pomjenjona.

== Žrědło ==

*''Ein kleines Lexikon - Sorben/Serbja''. Domowina-Verlag, Bautzen 1989, [[Special:Booksources/3-7420-0405-0|ISBN 3-7420-0405-0]]
*Frido Mětšk, ''Ze žywjenja a źěła Marjany Domaškojc'', (in:) Marjana Domaškojc, ''Z našeje glinjaneje budki'', Budyšyn 1986, 148-153.

{{DEFAULTSORT:Domaškojc, Marjana}}
[[Kategorija:Spisowaśel]]
[[Kategorija:Serb]]
[[Kategorija:Roź. 1872]]
[[Kategorija:Wum. 1946]]
