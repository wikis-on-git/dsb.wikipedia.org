'''Marjana Domaškojc''' (* [[28. februara]] [[1872]] w [[Cazow|Cazowje]], † [[11. awgusta]] [[1946]] w [[Cazow|Cazowje]]) była jo dolnoserbska basnikarka, spisowaśelka, casnikarka a patriotka.

Wóna zachopiła jo wót 1886 w tekstilnej fabrice w [[Chóśebuz]]u źěłaś. Do 1931 była jo tam pśistajona a gromaźiła zaśišće a nazgónjenja serbsko-nimskich źěłowych poměrow w [[Dolna Łužyca|Dolnej Łužycy]].

Wót 1925 pisała jo za rozdźělne serbse casniki a casopisy rozpšawy a pśedewšym basni. W jeje basnjach zaběžali su pśedewšym jeje zaśišće domacneje pśirody a wejsnego žywjenja z religioznego wida. Mimo togo pisała jo teke patriotiske basni, w kótarychž se jo z tegdejšeju situaciju Serbow<!-- und Wenden--> kritiski rozestajiła.

W lěśu 1929 wujšło jeje socialnokritiske źiwadłowe graśe ''Z chudych žywjenja'' tegdejšego casopisa Łužyca, w kótaremž jo wó poměrach [[Serby|Serbow]] wopisała. Źiwadłowe graśe se jo njamógłe dla  wopěranja  konserwatiwnych krejzach w Nimskej pśedstajiś. W lěśu 1932 se jo prědny raz w Praze w [[Česka rěc|českej rěcy]] pśedstajiłe.

Pó njej bu w [[NDR]] tegdejša Serbska rozšyrjona wuša šula w Chóšebuzy (źinsajšny  [[Dolnoserbski gymnazium Chóśebuz|Dolnoserbski gymnasium]]) pomjenjony.

== Žrědło ==

*''Ein kleines Lexikon - Sorben/Serbja''. Domowina-Verlag, Bautzen 1989, ISBN 3-7420-0405-0


[[Kategorija:Spisowaśele|Domaškojc, Marjana]]
[[Kategorija:Serby|Domaškojc, Marjana]]
[[Kategorija:Roź. 1872]]
[[Kategorija:Wum. 1946]]

[[de:Marjana Domaškojc]]
[[hsb:Marjana Domaškojc]]
