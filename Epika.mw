'''Epika''' (z grichiskego επική (ποίησις) "k eposu słušajuce basnjenje") jo pódla [[dramatika |dramatiki]] a [[lyrika|lyriki]] jadna z tśoch [[družyna|družynow]] [[literatura|literatury]] a wopśimjejo wulicujucu literaturu we weršowej abo [[proza|prozowej]] formje.

Do poetiki 18./19. stolěśa jo była epika pomjenjowanje za wuměłstwo [[epos|eposa]]. Z pśiběrajucym rozrědowanim episkego basnistwa w 19. stolěśu a wuwijanju proze jo se chopiło wšykne žanry wulicujuceje literatury do epiki licyś. Epika se rozeznawa wót dramatiki a lyriki w zakładnych pśiznamjenjach wugótowanje, komunikacija a wašni funktioněrowanja. Do tych pśiznamjenjow słušaju:

*Wulicowanje ako charakteristiska forma pósrědnjenja mjazy awtorom a cytarjom abo słucharjom, pśi comž se wulicujo z wida wulicowarja abo figury ([[wulicowańska perspektiwa|wulicowańska perspektiwa]]).

*Wuwědobnjenje tšojenja ako zachadnosć abo njewězane wobchadanje z casom ([[wulicowarski cas|wulicowarski cas]]).

*Wugótowanje towarišnostnych poměrow.

*Wopisowanje indiwiduelnych tšojenjow, dožywjenjow ([[stream of consciousness|stream of consciousness]]).


Do prědnych episkich formow słušaju na pśikład napisma na wěcach, kenž tu wěc rozkładu ([[epigram|epigram]]) a teke wuše formy ([[gnom|gnomy]], [[gronko|gronka]], [[elegija|elegije]]). W [[kosmogonija|kosmogonijach]] a [[teogonija|teogonijach]] a mystiskich [[wucby wó gójenju|wucbach wó gójenju]] dostanjo epika tšochu wěcej poetiski raz, pśeto se pśedstajijo pśirodne tšojenje w personifikowanych statkach a tšojenjach. Za formy [[bajka|bajka]], [[powěsć|powěsć]] a [[legenda|legenda]] płaśi to tejerownosći. Až do kóńca 18. stolěśa póstajujo epos pśiznamjenja toś tych formow.

W pśechodnej fazy wót feudalneje do byrgarskeje towarišnosći jo se epika zasadnje změniła a jo w Europje pśejšła wót weršoweje do prozoweje epiki. Aby ten diferencěrowany swět se zapśimnuł a wulicowaś dał, su byli notne nowe wulicowańske formy. K nim słuša na pśikład [[roman|roman]]. Rownocasnje su nastali dla [[industrializacija|industrializacije]] lěpše móžnosći za rozšyrjowanje a twórjenje literatury. Z tym jo se póspěšyło wuwiśe literarnych formow, tak su nastali [[nowela|nowela]], [[glosa|glosa]], [[krotkopowěźeńko|krotkopowěźeńko]] a [[short story|short story]].

Epika groni "nagrono" abo "wulicowańko". Krotkopowěźeńka, [[wulicowańko|wulicowańka]], nowele a romany su nejwěcej woblubowane a rozšyrjone episke formy, wó kótarychž se tež w medijach rozpšawja a diskutěrujo. Casniki a tyźeniki wobjadnawaju pšawidłownje nowe wudaśa z recensijami. W telewiziji se wusćełaju diskusijne koła wó knigłach a awtorach. Nejwěcej wuznamnej tšojeni wokoło knigłow stej [[Knigłowe wiki w Frankfurśe|Knigłowe wiki w Frankfurśe]] na zachopjeńku oktobra a pósćenje [[Nobelowe myto|Nobelowego myta]] za literaturu.


=== Formy epiki ===

* wjelike formy
** [[roman|roman]]
** [[epos|epos]]
** [[saga|saga)]]
** [[satira|satira]]
** [[parodija|parodija]]
* krotke formy
** [[wulicowańko|wulicowańko]]
** [[nowela|nowela]]
** [[anekdota|anekdota]]
** [[krotkopowěźeńko|krotkopowěźeńko]]
** [[romanca|romanca]]
** [[pratyjowe tšojenje|pratyjowe tšojenje]]
* nejkrotše formy
** [[gronko|gronko]]
** [[aforizm|aforizm]]
** [[gódańko|gódańko]]
* ludowe formy 
** [[bajka|bajka]]
** [[saga|saga]] 
* didaktiske formy
** [[legenda|legenda]]
** [[fabula|fabula]]
** [[parabla|parabla]]/[[pśirownanje|pśirownanje]]
** [[HOMO|HOMO]]

[[kategorija:literatura]]

[[bs:epika]]
[[br:Meurgan]]
[[bg:Епос]]
[[ca:Poema èpic]]
[[cs:Epos]]
[[da:Epos]]
[[de:Epyllion]]
[[de:Epos]]
[[el:Έπος]]
[[es:Epilion]]
[[es:Epopeya]]
[[eo:Eposo]]
[[fa:حماسه]]
[[fr:Épopée]]
[[io:Epiko]]
[[id:Wiracarita]]
[[ia:Epos]]
[[it:Poema epico]]
[[he:שירה אפית]]
[[la:Poesis epica]]
[[lv:Liroepika]]
[[lt:Epas]]
[[hu:Epika]]
[[nl:Epiek]]
[[ja:叙事詩]]
[[no:Epos]]
[[pl:Epyllion]]
[[pl:Epos]]
[[pt:Poesia épica]]
[[ru:Эпос]]
[[sk:Epos]]
[[sl:Ep]]
[[sr:Епика]]
[[fi:Epiikka]]
[[sv:Epik]]
[[th:มหากาพย์]]
[[vi:Sử thi]]
[[wa:epopêye]]
[[zh:史诗]]
