{{Stat
|mě swójske=Saint Lucia
|mě serbske=Saint Lucia
|wopon=Coat_of_Arms_of_Saint_Lucia.svg
|chórgoj=Flag of Saint Lucia.svg
|gronko="The Land, The People, The Light"
|gronko-serbski=Kraj, lud, swětło 
|połoženje=Saint_Lucia_in_its_region.svg
|rěc=[[engelšćina]]
|stolica=[[Castries]]
|forma kněžarstwa=parlamentariska monarchija
|głowny=kralowka Elizabeth II. tam zastupowana <br />pśez guwernerku [[Neville Cenac]]
|šef=premierminister [[Allen Chastanet]]
|płoń=616,3 km² 
|wobydlarje=165.595
|lěto=2010
|gustosć ludnosći=282/km²
|pjenjeze=pódzajtšo-karaibski dolar 
|njewótwisnosć=[[22. februara]] [[1979]]
|hymna=Sons and Daughters of Saint Lucia
|casowa cona=[[koordiněrowany swětowy cas|UTC]] -4 
|TLD=.lc
|telefonowe pśedwólenje=+1 758
|znamje za awta=WL
|kórta=Saint Lucia-CIA WFB Map.png
}}

'''Saint Lucia''' jo kupowy stat w [[Karibiske mórjo|Karibiskem mórju]], kótaryž słuša k [[Pódwjacornoindiske kupy|Pódwjacornoindiskim kupam]] a jo z cłonkom [[Commonwealth]]a. Dnja [[22. februara]] [[1979]] bu njewótwisny wót [[Zjadnośone kralojstwo|Zjadnośonego kralojstwa]].

== Geografija ==
[[Dataja:Luftansicht von Castries.JPG|thumb|left|Powětšowy wobraz stolicy Castries]]
Kupa St. Lucia słuša k [[Małe Antile|Małym Antilam]] a namaka se mjaz [[St. Vincent a Grenadiny|St. Vincentom a Grenadinami]] na pódpołdnju a francojskej kupu [[Martinique]] na pódpołnocy. Na krotke zajtšo wót St. Lucije w [[Atlantiski ocean|Atlantiskim oceanje]] lažy [[Barbados]].

[[Stolica]] a nejwětše město kupy jo [[Castries]] na pódpołnocy z jano něźi 9.000 wobydlarjami, což jo mjeńše ako wobydlaŕstwo [[Biskopicy|Biskopic]]. Nejwušy wjeršk jo 950 metrow wusoki ''Mount Gimie''. Na kupje maju mimo togo dwa inaktiwnej [[wulkan]]a, kótarejž stojtej na [[UNESCO]]-lisćinje pśirodnego derbstwa.

== Wobydlaŕstwo ==
Wjeliki źěl źinsajšnego wobydlaŕstwa wobstoj z pótomnikow něgajšnych [[Afrika|afrikańskich]] [[njewólniski]]ch. Mimo engelskeje amtskeje rěcy powěda se teke [[patois]], kreolski dialekt. Dwě tśeśinje wobydlaŕstwa stej romsko-katolskej.

Saint Lucia jo rodna kupa dweju nosarjow [[Nobelowe myto|Nobelowego myta]]: W lěśe 1979 jo dostał [[William Arthur Lewis]] Nobelowe myto za góspodaŕske wědomnosći a w lěśe 1992 spisowaśel [[Derek Walcott]] Nobelowe myto za literaturu. Toś jo Saint Lucia pó [[Ferejske kupy|Ferejskich kupach]] kraj z nejwětšej licbu Nobelowych mytow na wobydlarja.

== Góspodaŕstwo ==
Nejwažnjejša góspodaŕska gałuz jo rolnikaŕstwo, pśi comž jo mjaztym [[banana]] [[cukorina|cukorinu]] ako głowny produkt wótměniła.

{{-}}
== Wótkaz ==
{{Commonscat}}

{{Nawikašćik Pódpołnocna Amerika}}

[[Kategorija:Stat w Pódpołnocnej Americe]]
[[Kategorija:Commonwealth]]
