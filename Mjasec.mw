'''Mjasec''' jo [[cas]]owa jadnotka a źěl [[lěto|lěta]]. Za tym kak se definěrujo, trajo mjasec wšako dłujko:

* w powšyknem trjebanju wóznamjenijo dobu styrjoch [[tyźeń|tyźenjow]].
* [[kalender]]y wužywaju mjasec k rozrědowanju casa. K tomu pśirěduju dobje kalenderowego mjaseca konkretne mě mjaseca. Pó našej kalendarje trajo mjasec 28, 29, 30 abo 31 dnjow.
* W astronomiskim zmysle jo mjasec ako doba definěrowany, w kótarejž wobkružujo pśirodny [[satelit]] swój [[planet]]. We wušem zmysle póśěgujo se "mjasec" jano na [[mjaseck]] zemje: Mjasec zemskego mjasecka trajo mjaz 27⅓ a 29½ dnjami.

Mjasece maju w serbšćinje dwóje pomjenjowanja. Głownje wužywaju se [[łatyńšćina|łatyńske]] mjenja, pódla kótarychž pak eksistěruju teke mjenja serbskego póchada.

'''Mjenja mjasecow:'''<br />
1. [[januar]] (wezymski)<br />
2. [[februar]] (swěckowny)<br />
3. [[měrc]] (pózymski)<br />
4. [[apryl]] (jatšownik, nalětny)<br />
5. [[maj]] (rozhelony)<br />
6. [[junij]] (smažki)<br />
7. [[julij]] (žnjojski)<br />
8. [[awgust]] (jacmjeński)<br />
9. [[september]] (požnjenc)<br />
10. [[oktober]] (winowc, winski)<br />
11. [[nowember]] (młośny)<br />
12. [[december]] (zymski)<br />

[[Kategorija:Mjasece| ]]
