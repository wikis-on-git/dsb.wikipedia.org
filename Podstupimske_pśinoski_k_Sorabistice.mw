'''Podstupimske pśinoski k Sorabistice''' (nim. Potsdamer Beiträge zur Sorabistik) jo rěd knigłow wudawanych w Podstupimskej universiśe a pósćonych rěcy, literaturje, stawiznam, kulturje a folkloru Serbow pśedewšym w [[Dolna Łužyca|Dolnej Łužycy]]. Rěd jo se załožył wót Petera Kosty a [[Madlena Norbergowa|Madleny Norbergoweje]], kótarež teke stej byłej jogo redaktora a wudawarja.

Titlowe słowo rěda, ''sorabistika'', jo pisane z wjelikim pismikom. Pó pšawopisu (Manfred Starosta: „Niedersorbische Orthographie und Interpunktion“, Domowina-Verlag 1982, b. 38) titlowe słowo dej byś pisane z małym pismikom. Madlena Norbergowa groni, až pó jeju měnjenju jo to zmólka, ale toś ta zmólka ma juž symboliski wóznam, dokulaž ''mjeńšyna dej byś wjelika''<ref>[http://www.rozhlad.de/nastawk_160.html Rozgrono z Madlenu Norbergoweju a Peterom Kostu w Rozhlaźe]</ref>. Peter Kosta rozkładujo, až ''To jo pśiznamje našeje samostatnosći. To nichten tak njepišo. Nama jo sorabistika wjelgin wažna, togodla smej kśěłej to wuzwignuś''<ref>[http://www.rozhlad.de/nastawk_160.html Rozgrono z Madlenu Norbergoweju a Peterom Kostu w Rozhlaźe]</ref>.

Dotychměst jo wudanych 11 zešywkow:

# ''Johannes Bocatius - ein wendischer Europäer aus Vetschau. Beiträge eines Internationalen Symposiums zu Johannes Bocatius (Jan Bok)'', 2000.
# [[Měto Pernak]], ''Aleksandr Sergejewič Puškin (1799-1837). Wubrane basni we dwěma rěcoma. Posćonk k 200. narodnemu dnju basnika, z rusojskeje do serbskeje rěcy pśenjasone'', 2000.
# [[Detlef Kobjela]], [[Werner Měškank]], ''Vom Regenzauberlied bis zur wendischen Pop-Ballade. Ein Beitrag zur Musikgeschichte der Lausitz unter besonderer Darstellung der niedersorbischen Musikgeschichte'' 2000.
# Peter Kunze, ''[[Serby w Dolnej Łužycy]]'', orginal: Peter Kunze. ''Die Sorben/Wenden in der Niederlausitz'', Ludowe nakładnistwo Domowina. 2000 (2. nakład). Do dolnoserbšćiny pśełožył [[Uwe Gutšmidt]], rěcne wobźěłanje Gerhard Mučišk, 2001. 
# ''Reflexionen zur sorbischen/wendischen Sprache, Kultur und Literatur'', 2003.
# ''Arnošt Muka – ein Sorbe und Universalgelehrter'', 2004.
# [[Herbert Nowak]], ''Prjatkowanja'', 2007.
# ''Sammelband zur sorbischen/wendischen Kultur und Identität'', 2008.
# ''Domownja/Heimat : sorbische/wendische Perspektiven auf die Lausitz'', 2009. 
# [[Alfred Měškank]] (zestajaŕ), ''Adam Mickiewicz. Basni w serbskich pśełožkach'', 2012.
# [[Peter Huckauf]], ''Gedichte und Texte aus der Lausitz'', 2014. 

== Žrědła ==
<references/>

== Eksterne wótkaze ==
*[http://www.rozhlad.de/nastawk_160.html ''„Mjeńšyna dej byś wjelika.“ Rozgrono z Madlenu Norbergoweju a Peterom Kostu'', [[Rozhlad]], 11/2012]
*[https://publishup.uni-potsdam.de/opus4-ubp/solrsearch/index/search/searchtype/series/id/1 Lisćina dotychměst wudanych zešywkow]

[[Kategorija:Knigły]]
[[Kategorija:Sorabistika]]
