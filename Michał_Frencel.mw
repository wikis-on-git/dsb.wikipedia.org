[[image:Frencel_1706.jpg|thumb|right|200px|Zachopjeńk ewangeliuma pó swětym Mateju z Nowego Testamenta w pśełožku Michała Frencla z lěta 1706.]]

'''Michał Frencel''' (teke: ''Brancel''; * w februarje 1628 w Běčicach pla [[Hodźij|Hodźija]] w [[Górna Łužyca|Górnej Łužycy]]; † [[29. junija]] [[1706|1706]] w [[Budestecy|Budestecach]]) jo był faraŕ, rěcywědnik a sobuzałožaŕ górnoserbskeje pisneje rěcy.

Wón jo se naroźił ako syn wejsnego sudnika a zastojnika. Pó tym, až jo wuchójźił wjerchojsku šulu w [[Mišnjo|Mišnju]] (1643-1649) jo se pódał na studium teologije do [[Lipsk|Lipska]] a [[Wytpark|Wytparka]] (Wittenberg). 1651 jo dostał prědne farske městno w [[Kózło|Kózłom]]. Pó jadnasćo lětach jo se pśesedlił 1662 z familiju do [[Budestecy|Budestec]], źož jo źěłał až do swójeje smjerśi.

Frencel płaśi ako załožaŕ górnoserbskeje pisneje rěcy. Ze swójimi pśełožkami ([[Ewangelium Mateja|Ewangelium sw. Mateja]] a Marka 1670, Mały Katechismus 1693, Knigły Psalmow 1703, [[Nowy testament|Nowy Testament]] 1706) kaž teke z originalnymi wuźěłami (Budestečańska dupa 1688, list rusojskemu caroju 1697, wšake basni) jo wuwiśe [[górnoserbšćina|górnoserbskeje rěcy]] wósebnje wobwliwował. Ako prědny jo zawjadł diakritiske znamuška pó českem pśikłaźe. Njejo ale mógał swóje pśedstajenja wó serbskem pšawopisu pśesajźiś a jo se jogo pózdźej zasej wóstajił.

Ako prědny (znaty) Serb jo Frencel se wuznał ku zgromadnosći słowjańskich narodow, což njejo zwuraznił jano w lisće rusojskemu caroju z lěta 1697, ale teke w pśedsłowach k swójim spisam.

== Pśikłady z tekstow ==

'''1670 Mat 2,1''' Hdyż ſo pak Jeſus béſche narodżil w Bethlehemi żidowskeje (zemé) w cżaſu Kralá Herodeſa / hlai / tuż pſchinhdżechu Mudri wot ſchadżaná ſlonca do Jeruzalema.

'''1706 Mat 2,1''' DYż ßo pak JEſus bieſche narodżil we Bethlehem żidowſkej ſemi wtym cżaßu krala Herodaſſa / lai tuż pſchindżechu cżi Mudri wot ranja do Jeruſalem.

'''1688 Budestečanska dupa''' Schtosch nastupa ton Wuschitk aby tu Moc teje Krcżenicy / wucżcżimy swoie dżjcżi a cżelladż s Katechisma tak: Krcżenica cżini a prschineſſe Wodawani hrjchow / wumoſche wod smercże a Cżerta / a_dawa (nic ieno polubi) wecżnu sboschnoscż

'''1693 Rom1,22''' Mewſchi ßo ſa Mudrych ßu woni blaſni ſcżineni.

'''1697 List carjej''' Ja waſchei Kcarskej Majeſtecżi poniſchne pſchipowedam, ſo my Nimcy a Serba tude we Sachſonskej teſch mamy tu Japoſchtolsku Luthersku wjru, a wucżbu: proßym was pokorne, Wy chcyli tu te na ſerbsku recż wottemne pſchelożone ſwjate Knihi wottemne ſnadu wſacż a ſobu do Moſcowitiskej pſchinecż, tak ſo by waſchi podano widżili, ſo we naſchem Sachſonskem Churfürſtcżin wi ta prawa Apoſtoliska Lutherska wjra a wucżba ſjawne budże wucżena a pridowana.

'''1703 Psalm 10,4''' Besbożny je tak hordy a niwny / ſo ſ-nikim nerodżi / wſchitke jeho myßle ßu / ſo nima Boha.
 	
== Žrědła ==
* Kaulfürst, Fabian: ''Studije k rěči Michała Frencla''. Budyšin: [https://www.domowina-verlag.de/studije-k-reci-michala-frencla.html LND] 2012, ([[Special:Booksources/978-3-7420-2215-8|ISBN 978-3-7420-2215-8]]) {{ref-hsb}}
* Kunze, Peter: ''Frencel (Brancel, Frentzel) Michał (Michael)'', [http://saebi.isgv.de/biografie/Michael_Frentzel_%281628-1706%29 Nastawk w Sakskej biografiji]
* {{Nbs|LMk|Frencel, Michał (1)|141 sl}}
* Röseberg, Karl: ''Leben und Wirken von Michael Frentzel'', Drježdźany 1930.

{{DEFAULTSORT:Frencel, Michał}}
[[Kategorija:Duchowny]]
[[Kategorija:Serb]]
[[Kategorija:Spisowaśel]]
[[Kategorija:Roź. 1628]]
[[Kategorija:Wum. 1706]]
