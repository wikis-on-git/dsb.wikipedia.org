[[Wobraz:Alsace in France.svg|thumb|Elsaska na kórśe [[Francojska|Francojskeje]]]]
'''Elsaska''' ({{wrěcy|fr|''Alsace''}} {{IPA|[alzas]}}, {{wrěcy|gsw|''Elsàss''}} {{IPA|[ˈɛlsɑs]}}, {{wrěcy|de|''Elsass''}}<ref>{{dnw|titel=Elsass}}</ref> (a historiski ''Elsaß'') {{IPA|[ˈɛlzas]}}, {{wrěcy|la|''Alsatia''}}) jo jaden z 27 [[francojski region|francojskich regionow]], na pśestrěń (8280 [[km²]]) pěty nejmjeńšy. Ma pśisamem miliona wobydlarjow a wusoku [[gustosć wobydlarstwa]] wót 220 wobydlarjow/km². Nejwětše a nejwažnjejše město Elsaskeje jo [[Strasbourg]].

== Geografija ==
Elsaska lažy na lěwem a pódwjacornem brjoze [[Ryn]]a pśi źinsajšnych granicach Francojskeje z [[Nimska|Nimskeju]] a [[Šwicarska|Šwicarskej]]. 

== Stawizny ==
Stawizniski jo była Elsaska kaž teke [[Lothringska]] granicny region pśi granicy mjazy Nimskeju a Francojskeju. Dłujko jo była z źělom nimskego [[Swěte romske mócnarstwo|Swětego romskego mócnarstwa]]; z źělom Francojskeje se k prědnemu razoju stała pó kóńcu [[Tśiźasćalětna wójna|Tśiźasćalětneje wójny]] w lěśe [[1648]]. Pó [[Nimsko-Francojska wójna|Nimsko-Francojskej wójnje]] w lětoma 1870-1871 jo zasej bywała z źělom [[Nimske kejžorstwo|Nimskego kejžorstwa]]. Pó kóńcu [[Prědna swětowa wójna|Prědneje swětoweje wójny]] jo na zakłaźe [[Versailleske měrowe dogrono|Versailleskego měrowego dogrona]] wóspjet bywała z źělom Francojskeje a mimo dobu [[Druga swětowa wójna|Drugeje swětoweje wójny]], gdyž jo była Elsaska wobsajźona wót Nimskeje, jo to tak až do źinsajšnego.

== Žrědła ==
<references/>

=== Eksterne wótkaze ===
{{commonscat|Alsace|Elsaska}}

[[Kategorija:Elsaska]]
[[Kategorija:Francojski region]]
