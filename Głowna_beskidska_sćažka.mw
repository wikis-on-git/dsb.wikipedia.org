[[Wobraz:CzerwonySzlakTurystyczny.jpg|thumb|right|Wobznamjenje  sćažki]]
'''Głowna beskidska sćažka Kazimierza Sosnowskego''' ([[Pólšćina|pol]]. ''Główny Szlak Beskidzki imienia Kazimierza Sosnowskiego'', ''"GSB"'') jo z cerwjeneju barwu wobznamjenjona pěša górska sćažka, kótaraž z Ustronja w Šlazyńskem  Beskiźe do Wołosatego w Bieszczadach wjeźo.
Nejdlejša sćažka w pólskich górach, jo wokoła 496<ref>Główny Szlak Beskidzki, wyd. Compass 2011, [[Special:Booksources/978-83-7605-191-8|ISBN 978-83-7605-191-8]]</ref> km dłujka a wjeźo pśez Šlazyński Beskid, Żywiecki Beskid, Gorce, Sądecki Beskid, Niski Beskid a Bieszczady. Pśechod pśez nejwuše źěle polskich Beskidow wjaźe na: Wielki Stożek ([[Česka rěc |čes]]. Velký Stožek), Baraniu Góru, Policu, Turbacz, Przehybu, Radziejowu, Jaworzynu Krynicku, Rotundu, Cergowu, Chreszczatu, Smerek a Halicz a teke do sedlišćow kaž Ustroń, Węgierska Górka, Jordanów, Rabka-Zdrój, Krościenko nad Dunajcem, Rytro, Krynica-Zdrój, Iwonicz-Zdrój, Rymanów-Zdrój, Komańcza, Cisna, Ustrzyki Górne atd.
Głowna beskidska sćažka bu w mjazywójnskem casu utwarjena. Ruta pódwjacornego źěla (Ustroń - Krynica) bu wót Kazimierza Sosnowskego nacerjena a w 1929 skóńcona. Pódzajtšny źěł, za projektom Mieczysława Orłowicza bu w 1935 skóńcony a wjadł do Čornohory, w [[Ukraina|ukrainskich]] Karpatach, kótaraž jo se tegdy w granicy [[Pólska|Pólskeje]] namakała. Mjazy 1935 a 1939 nosyła mě [[Józef Piłsudski|Józefa Piłsudskego]]<ref name="pttk">[http://dabrowa-gornicza.pttk.pl/modules.php?name=GSB PTTK Dąbrowa Górnicza]</ref>.

== Rekordy ==
Něnt nejkrotšy cas wobejźenja cełeje sćažki pśisłuša do Macieja Więceka (inov-8 team PL) - 114 góźinow a 50 minutow (20. - 24. junija 2013)
<ref>http://www.magazynbieganie.pl/glowny-szlak-beskidzi-pokonany-w-114-godzin-i-50-minut</ref>.  Něga 7 lětow ten rekord jo do Piotra Kłosowicza słušał, kótaryž w septemberje 2006 jo sćažku w 168 góźinow dobył<ref>http://napieraj.pl/index.php?option=com_multicategories&view=article&id=180</ref>. Wobej běgarja stej GSB z pódwjacorja na pódzajtšo pśejšłej. Piotr Kłosowicz jo to bźez teama pódpěry wucynił, mjaztym až Maciej Więcek z pódpěru
== Galerija ==
<gallery>
Szczyt Babiej Góry.jpg|Wjerch Babieje Góry (1725 m, nejwušy wjeršk sćažki)
Turbacz a6.jpg|Turbacz a Hala Długa ("''dłujka łuka''")
Turbacz a9.jpg|Twarjenje PTTК (Pólskego turistiskego towaristwa) na Turbaczu (Gorce)
Kiczora a1.jpg|Póglěd na Kiczoru z grjebjenja Lubanja
Pasmo Lubania a2.jpg|Grjebjeń Lubanja (Gorce), póglěd z Pieninow
Peak of Radziejowa Mountain.jpg|Wjerch Radziejoweje
</gallery>

== Naźěłaj tež ==
* [[Głowna sudecka sćažka]] Mieczysława Orłowicza.

== Žrědła ==
<references />

== Eksterne wótkaze == 
* [http://hiking.waymarkedtrails.org/pl/relation/545421 Dokradny pśeběg sćažki]
* [http://www.gsb.szczecin.pl/ Rozpšawa z GSB (awgust 2011)]
* [http://www.glownybeskidzki.cba.pl Website o GSB]
* [http://www.egt.pl/gszb04.htm Dokradne wopisanje ruty sćažki]
* [http://www.czerwonyszlak.republika.pl Wšykno o Głownej beskidskej sćažce]
* [http://blog.szymanskich.net/index.php/tag/glowny-szlak-beskidzki/ Dokradna  fotogalerija ze sćažki]

[[Kategorija:Góra w Pólskej]]
