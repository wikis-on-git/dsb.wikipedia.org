'''Mina Witkojc''' (* 28. [[maj|maja]] [[1893|1893]] w [[Bórkowy|Bórkowach]], † 11. [[nowember|nowembera]] [[1975|1975]] w [[Popojce|Popojcach]]) jo była dolnoserbska spisowaśelka, casnikarka a patriotka.

Wóna jo była nejsławniša spisowaśelka, ako jo pisała w dolnoserbskej rěcy. 

Wót 1899 do 1907 jo Mina Witkojc wuknyła na zakładnej šuli w [[Bórkowy|Bórkowach]]. Wot 1908 jo bydliła a  źěłała w [[Barliń|Barlinju]]. W 1921 jo se zmakała z kupku čěskich a górnoserbskich turystow w Błótach. To zmakanje jo jej rozswětliło, až wóna jo Serbowka a ma na dobro serbstwa źěłaś. W 1933 su nimske wušnosće jej zakazali pisaś a w 1941 jo dostała zakaz pśebywanja we kněžarstwowem wobcerku (Regierungsbezirk) Drježdźany, 1942 teke za kněžarstwowy wobcerk Frankfurt/Oder. Z tym jo była nuzowana Łužycu wopušćiś a pśedsedlijo se do Erfurta. W 1945 jo tamkor spisała wjeliku baseń „Erfurtske spomnjeśa”. Wot 1947 do 1954 jo bydliła w [[Praha|Praze]]. W 1954 jo se zasej wróśiła do [[Bórkowy|Bórkow]]. Tam jo žywa była ako awtorka Nowego Casnika a dolnoserbskich knigłow. Mina Witkojc jo wumrěła w [[Popojce|Popojskej]] starcowni.

== Literatura ==

* ''Dolnoserbske basni'', Budyšin 1925
* ''Wĕnašk błośańskich kwĕtkow'', Budyšin 1934
* ''K swĕtłu a słyńcu'', Barliń 1955
* ''Prĕdne kłoski'', Barliń 1958
* ''Po drogach casnikarki'', Budyšin 1987

[[Category:Spisowaśele]]
[[Category:Serby]]

[[de:Mina Witkojc]]
[[no:Mina Witkojc]]
[[pl:Mina Witkojc]]
[[ca:Mina Witkojc]]
[[es:Mina Witkojc]]
[[hsb:Mina Witkojc]]
