{{Infokašćik rostlina
|mě=Pšawy gokowc
|wobraz=Koeh-255.jpg
|wjelikosć=280px
|wopis wobraza=Pšawy gokowc (''Rhamnus cathartica'')
|pódklasa0=[[Rosidy]]<br />[[Eurosidy I]]
|pórěd=(Rosales)
|swójźba=[[Gokowcowe rostliny]] (Rhamnaceae)
|rod=[[Gokowc]]<ref>{{dnw|titel=Kreuzdorn}}</ref> (Rhamnus)
|družyna=Pšawy gokowc
|wědomnostne mě=Rhamnus cathartica
|slěźaŕ=[[Carl von Linné|L.]]
|lěto=
}}
{{Takson-logo|gadowaty}} '''Pšawy gokowc''' (''Rhamnus cathartica'') jo kerk ze swójźby  [[Gokowcowe rostliny|gokowcowych rostlinow]] (''Rhamnaceae''). 

== Wopis ==
Pšawy gokowc jo [[kerk]], kótaryž dośěgnjo wusokosć wót 1 až do 3 m. [[Gałuz]]y se cesto ze śernjom skóńcyju.

=== Łopjena ===
[[Łopjeno|Łopjena]] su kulowate až šyroko-jajojte a dośěgnu dłujkosć wót 4 až do 6 cm. Wóni njasu na wobyma bokoma 3-4 wobłukate nerwy. Na staršych gałuzach stoje w promjenjach, mjaztym až na młodšych gałuzach su pśeśiwo stojece. Jich kšoma jo śańko rězana.

Łopjenowy wogonk jo dlejše ako pódlańske łopjeńka.

=== Kwiśonki ===
Kwiśo wót maja až do junija. Žołtozelene, wónjece [[Kwiśonka|kwiśonki]] su styrilicbne, dośěgnu šyrokosć wót 4 až do 5 mm a stoje pó dwěma až pó wósymych we łopjenowych rozporach.

=== Płody ===
[[Płod]]y su carne [[jagoda|jagodojte]] [[twardopackaty płod|twardopackate płody]], kótarež dośěgnu šyrokosć wót 6 až do 8 mm.

== Stojnišćo ==
Rosćo w słyńcnych žywych płotach, na lěsnych kšomach, w swětłych lěsach a suchych pastwach.

== Rozšyrjenje ==
Rostlina jo w pódpołdnjowej [[Skandinawiska|Skandinawiskej]], w srjejźnej a pódpołdnjowej [[Europa|Europje]] rozšyrjona.

== Wužywanje ==
Něga bu z płodow zelena barwa zgótowana, kótaraž bu w mólarstwje a k barwjenju papjery a kóže wužywana.

== Nožki ==
<references/>

== Žrědła ==
* Schauer - Caspari: Pflanzenführer für unterwegs, ISBN 978-3-8354-0354-3, 2. nakład, 2008, bok 460 {{ref-de}}
* Spohn, Aichele, Golte-Bechtle, Spohn: Was blüht denn da? Kosmos Naturführer (2008), ISBN 978-3-440-11379-0, bok 242 {{ref-de}}

== Eksterne wótkaze ==
{{commons|Rhamnus cathartica}}

[[Kategorija:Gokowcowe rostliny]]
[[Kategorija:Kerki]]
