[[Dataja:Korla Jordan.jpg|thumb|upright|Karlo Jordan]]

'''Karlo Jordan''' (* [[22. maja]] [[1885]], † [[3. maja]] [[1967]]) jo był dolnoserbski ceptaŕ a narodny procowaŕ. 

Wón jo se naroźił 22. maja 1885 ako syn serbskego ceptarja, spisowaśela a narodnego procowarja [[Hendrich Jordan|Hendricha Jordana]] w [[Popojce (Gołkojce)|Popojcach]]. Po wuchójźenju wucabnikojskego seminara w [[Stara Darbnja|Starej Darbni]] w lěśe 1906 jo nejpjerwjej styri lěta w Popojcach a wót 1910 do 1937 we [[Wusoka|Wusokej]] pla [[Wětošow]]a ako wucabnik źěłał. Pó zakazanju wšogo serbskego su fašisty jogo w lěśe 1937 z domownje wugnali. W Neuenburgu w [[Šleska|Šleskej]] jo až do kóńca wójny pśebywał a ned po wójnje do domownje wrośił, źož jo nejpjerwjej ako sekretaŕ [[Domowina|Domowiny]] w [[Dolna Łužyca|Dolnej Łužycy]] źěłał. Jo se sobu starał wó to, až jo se w lěśe 1949 Domowina oficialnje w Dolnej Łužycy dowoliła. W samskem lěśe jo se społniło jogo žycenje, znowa źěłaś ako wucabnik. Karlo Jordan jo był docent za dolnoserbsku rěc na Serbskej ludowej uniwersiśe w Chrósće a w [[Bórkowy|Bórkowach]] a pózdźej na Centralnej serbskej rěcnej šuli w [[Dešank|Dešanku]]. Z lěta 1952  až do wuměńka jo pótom wucył na ludowej šuli w [[Dešno|Dešnje]]. Karlo Jordan jo wuznamnje spěchował kulturne žywjenje Dolnych Serbow. Wót lěta 1910 jo był cłonk [[Maśica Serbska|Maśice Serbskeje]] a dłujke lěta jeje pokładnik. Toś tej tradiciji slědujucy jo wót 1955 do 1957 ako župan nawjedował [[Chóśebuska župa|Chóśebusku župu]]. Karlo Jordan jo 3. maja 1967 w [[Chóśebuz|Chóśebuzu]] wumrěł.

== Literatura ==
* Christa Brandtowa: ''Ako smy chopili ceptariś.'' Ludowe nakładnistwo Domowina Budyšyn 1989 
{{Nbs|GH|Jordan, Karlo|239-240}}

{{DEFAULTSORT:Jordan, Karlo}}
[[Kategorija:Serb]]
[[Kategorija:Wucabnik]]
[[Kategorija:Maśicaŕ]]
[[Kategorija:Roź. 1885]]
[[Kategorija:Wum. 1967]]
