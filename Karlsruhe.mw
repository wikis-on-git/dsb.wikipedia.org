[[Dataja:Karl-Friedrich-Denkmal_am_Schlossplatz_Karlsruhe_(cropped).JPG|left|thumb|Grod z pomnikom wjercha Korle Bjedricha]]
'''Karlsruhe''' jo wjelike město w krotkowjacornej [[Nimska|Nimskej]] a z něźi 300.000 wobydlarjami pó Stuttgarśe druge nejwětše město [[Baden-Württembergska|Baden-Württembergskeje]]. Lažy na dłujkem wjacorje zwězkowego kraja pśi pšawem brjoze [[Ryn|Ryna]] napśeśiwo [[Rheinland-Pfalcojska|Rheinland-Pfalcojskeje]] a njedaloko wót [[Francojska|francojskeje]] granicy.

Město jo se w lěśe 1715 ako barokne planowe město załožyło a měło Badeńskej ako [[stolica]] a rezidencowe město słužyś. Charakteristiske su 32 drogow a alejow, wjeźecy wót groda we formje machawki do Wusokorynoweje nižyny. Wót lěta 1901 jo měło město wěcej ako 100.000 wobydlarjow.

Wót lěta 1951 jo Karlsruhe sedło nimskego Zwězkowego wustawowego sudnistwa. Mimo źewjeś wusokich šulow jo město wažne industrijowe stojnišćo z dwěma pśistawoma pśi Rynje a drugej nejwětšej rafineriju Nimskeje.

Wuznamne wósobiny z Karlsruha su pioněra wobchadnistwa Carl Benz (*&nbsp;1844) a Karl Drais (*&nbsp;1785) kaž teke koparje Oliver Bierhoff, Oliver Kahn, Mehmet Scholl a boksarka Regina Halmich.

== Wótkaza ==

[[Kategorija:49° N]]
[[Kategorija:8° E]]
[[Kategorija:Sedlišćo pśi Rynje]]
[[Kategorija:Sedlišćo w Baden-Württembergskej]]
