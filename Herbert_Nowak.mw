'''Herbert Nowak''' (*[[1916]] w [[Gołynk]]u, † [[2011]]) - dolnoserbski faraŕ, spisowaśel, rěcy­wěd­nik i kulturny procowaŕ. W lěśe 1997 jo dostał Myto Ćiśinskego. 

Herbert Nowak jo se naroźił w Gołynku ako syn wucabnika. Wót lěta 1963 až do 1978 jo był z fararjom w [[Drjowk]]u. W lěśe 1978 jo wón wótejšeł na wuměńk. Myto Ćiśinskego jo dostał 1997 za "jogo wurědnu literarnu a pisnu dolnoserbšćinu konsolidujucu tworiwosć"<ref name="myto">[http://stiftung.sorben.com/deutsch/stiftungsprojekte/cisinski-preis/ Bok wó myśe Załožby za serbski lud]</ref>. Literarne wózjawjenja jo w Serbskej Pratyji a w antologijach publicěrował.

[[Madlena Norbergowa]], žu­panka Domowinskeje župy Dolna Łužyca w lětach 2009-2013, jo nejmłodša źowka Herberta Nowaka<ref>Madlena Norbergowa, ''Pśedsłowo redaktorki'', [w:] ''Prjatkowanja'', Podstupim (Podstupimske pśinoski k Sorabistice, Nr. 7), b. 8.</ref>.

Na rowje fararja Nowaka (Poł­dnjo­wy kjarchob w Chóśebuzu) stoj kamjeń ze serb­skim na­pismom<ref>[http://www.nowycasnik.de/artikle/553 Jo njasł luźam Bóže słowo w maminej rěcy. Su wuswěśili pomnik na rowje fararja Herberta Nowaka, ''Nowy Casnik'', 19.06.2012]</ref>.

== Twórby ==
*1979: ''[[Mjadwjeź w Lubošcańskiej goli|Mjadwjeź w Lubošcańskiej goli. Wuběrk źěłow]]'', zestajał [[Beno Budar]], Budyšyn (Kapsne kniglicki 108)
*1985: ''Marko a Erika'', wulicowańko, w: ''Dejm hyšći bomki sajźaś. Antologija dolnoserbskeje literatury'', Budyšyn
*1991: ''Moje pocynki a njepocynki. Dopomnjeńki ze sedym lětźasetkow'', zwuběrała [[Ruth Thiemannowa]], Budyšyn
*1991: ''Dolnoserbske prjatkowanja wot lěta 1985 do lěta 1991'', Budyšyn
*1999: ''Eduard jo k nam woglědał'', wulicowańko, w: ''Źiw se njewospjetujo. Antologija dolnoserbskeje prozy'', Budyšyn
*2007: ''Prjatkowanja. Zbožne su, kenž Bože słowo słyše a wobchowaju'', Podstupim (''[[Podstupimske pśinoski k Sorabistice]]'', Nr. 7)
*2016: ''Pisaŕ běch wót młodych lět'',  wuběrała a zestajała Janka Pěčkojc de Lévano, pśedsłowo napisała [[Madlena Norbergowa]] 

== Žrědła ==
<references />

== Wótkaze ==
* [http://www.domowina-verlag.de/autor/noack-herbert Herbert Nowak (na boce Ludowego nakładnistwa Domowina)]
* [https://www.youtube.com/watch?v=BXjosiUnmY4 Wuswěśenje pomnika na rowje fararja Herberta Nowaka (film)]

{{DEFAULTSORT:Nowak, Herbert}}
[[Kategorija:Spisowaśel]]
[[Kategorija:Faraŕ]]
[[Kategorija:Nosaŕ Myta Ćišinskego]]
[[Kategorija:Rěcywědnik]]
[[Kategorija:Serb]]
[[Kategorija:Roź. 1916]]
[[Kategorija:Wum. 2011]]
