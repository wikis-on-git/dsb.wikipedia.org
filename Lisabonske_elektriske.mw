'''Lisabonske elektriske''' ([[Portugalšćina|portugalski]] "eléctricos") twórje gromaźe z busami seś zjawnego wósobowego wobchada w [[Portugalska|portugalskem]] głownem měsće. Pśedewześe Carris pórucyjo casowe jězdnicki, kótarež płaśe teke w pódzemskej zeleznicy [[Lisabonska pódzemska zeleznica|Metropolitano de Lisboa]] abo w lifśe [[Lift Elevador de Santa Justa|Elevador de Santa Justa]].

Wobchad na prědnej kónjecej měsćańskej zeleznicy jo se zachopił 17. nowembra 1873. Prědna elektriska linija jo była natwarjona 30. awgusta 1901. Jadno lěto pózdźej jo była ceła kolejowa seś z rozpněśim 900 mm pśetwarjona a elektrificěrowana. Až do lěta 1959 jo był system elektriskich dalej rozšyrjany a jo dojśpił swóju maksimalnu wjelickosć. W toś tom casu jo w měsće jězdźiło 27 linijow, šesć z nich z wokolicneju drogu. Cysła linijow su byli rozdźělone teke pó směrje jězda, pótakem jo se jadnało faktiski jano wó 24 linijow. 

Stagnacija elektriskich w [[Lisabon|Lisabonje]] jo zachopiła z twarjenim seśi pódzemskeje zeleznice. Polytechniska federalna šula w [[Lausanne|Lausanne]] a Wobchadniski zawod w [[Zürich|Zürichu]] stej źe dopórucyłej seś elektriskich zdźaržaś a hyšći dalej rozšyrjaś, ale proces roztwarjenja kolejow pókšacujo až do źinsajšnego dnja. Dajo pak plany za znowawótcynjenje linije Carmo-Campolide.

Eksistěrujuca seś z pěś linijami ma źe kšuty jězbny plan, praktiski ju pak wužywaju jano turisty ako popularnu atrakciju. Wósebnje woblubowana jo legendarna linija [[E28|E28]]. 

Wóze Lisabonskich elektriskich wuglědaju kradu zastarske, wšykne pak su byli w lěśe 1990 pónowjone, pśetwarjone, techniski lěpjej wugótowane a zawěsćone. Na liniji 15, wjeźecej z centruma do Belém/Algés, jězdźe pón nejmodernjejše wóze marki Siemens/CAF/Sorefame 10 z niskim zachodom.


<gallery>
Image:Electricos-Lisboa-2007-03.JPG|měsćański źěl Alfama, linija E28
Image:Electricos-Lisboa-2007-01.JPG‎ |šlejfka na naměsće de Camões, linija E28
Image:Electricos-Lisboa-2007-04.JPG‎ |šlejfka na naměsće Martim Moniz, linija E28
</gallery>

==Linije==
* '''12''': Praça da Figueira – Praça da Figueira (wokolicna linija)
* '''18''': Rua da Alfândega – Cemitério Ajuda
* '''15''': Praça da Figueira – Algés-Jardim
* '''25''': Campo de Ourique Prazeres – Rua da Alfândega
* '''28''': Campo de Ourique Prazeres – Martim Moniz

==Eksterne wótkaze==
* [http://www.carris.pt/en/index.php?area=links Pśedewześe Carris]
* [http://www.trampicturebook.de/tram/europ_sw/lissabon/remodelados.htm Fotografije starych wózow elektriskich]
* [http://www.trampicturebook.de/tram/europ_sw/lissabon/gtw.htm Fotografije wózow Siemens]


<gallery>
Image:LisbonTram3.jpg|wuske gase w Alfamje, linija E28
Image:Electricos-Lisboa-2006-01.JPG|wuske gase w Alfamje, linija E28
Image:Lisboa-2007-05.JPG‎ |wuske gase w Alfamje, linija E12
</gallery>
<gallery>
Image:Electricos-Lisboa-2007-02.JPG‎|wóz marki Siemens w Belém
Image:Electricos_Lisboa 2.JPG|wóz marki Siemens w Belém
Image:StrassenbahnGleisplanLisboa1995.png|seś w lěśe 1995
</gallery>

[[Category:Lisabon]]
