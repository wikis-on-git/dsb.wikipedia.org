'''Bogna Korjeńkowa''' (* 1965 w [[Budyšyn]]je, roź. ''Bejmakec'') jo serbska žurnalistka a moderatorka górnoserbskego wusćełanja [[Wuhladko]].

Bogna Korjeńkowa jo dwójorěcnje w [[Radwor]]ju wótrosła. Pó abiturje jo studium [[Germanistika|germanistiki]] zachopiła. Jeje kariera pśi serbskej telewiziji jo se w lěśe 1992 zachopiła, gaž jo tam ako lichotna sobuźěłaśerka sobu statkowała. Wót lěta 2001 jo moderatorka serbskego telewiznego wusćełanja „Wuhladko”. Mimo togo jo wót lěta 2003 nawjedowarka studija MDR w Budyšynje.

W lěśe 2003 bu wusćełanju na mjazynarodnem rozgłosowem a telewiznem festiwalu narodnych mjeńšynow, na kótarymž jo se wěcej ako 60 europskich narodnostnych kupkow wobźěliło, 3. myto pśepóžycone, kótarež bu Bognje Korjeńkowej pśepódane.

Źinsa bydli Bogna Korjeńkowa w [[Pančicy-Kukow|Pančicach-Kukowje]].

==Eksterne wótkaze==

[https://www.mdr.de/serbski-program/wo-nas/sobudzelacerjo/artikel76836.html Mała biografija na boku MDR (gsb.)]

{{DEFAULTSORT:Korjenkowa, Bogna}}
[[Kategorija:Serb]]
[[Kategorija:Roź. 1965]]
