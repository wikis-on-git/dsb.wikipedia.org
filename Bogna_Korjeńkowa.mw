'''Bogna Korjenkowa''' (* 1965 w [[Budyšyn]]je, roź. ''Bejmakec'') jo serbska moderatorka wusćełanje [[Wuhladko]] (górnoserbska rěc).

Bogna Korjenkowa jo dwójorěcnje w [[Radwor]]ju wótrosła. Pó abiturje jo studium [[Germanistika|germanistiki]] zachopiła. Jeje kariera pśi serbskej telewiziji jo se w lěśe 1992 zachopiła, gaž jo tam ako lichotna sobuźěłaśerka sobu statkowała. Wót lěta 2001 jo moderatorka serbskego telewizijnego wusćełanja „Wuhladko”. Mimo togo jo wót lěta 2003 nawjedowarka studija w Budyšynje.

W lěśe 2003 bu wusćełanju na mjazynarodnem rozgłosowem a telewizijnem festiwalu narodnych mjeńšynow, na kótarymž jo se wěcej ako 60 europskich narodnostnych kupkow wobźěliło, 3. myto pśepóžycone, kótarež bu Bognje Korjenkowej pśepódane.

Źinsa bydli Bogna Korjenkowa w [[Pančicy-Kukow|Pančicach-Kukowje]].

==Eksterne wótkaze==

[http://www.mdr.de/serbski-program/wuhladko/moderation/1906010.html Mała biografija na boku MDR]


[[Kategorija:Serby]]
[[Kategorija:Roź. 1965]]
