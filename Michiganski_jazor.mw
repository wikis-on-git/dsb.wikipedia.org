[[Dataja:Lake Michigan from Big Sable Point lighthouse.jpg|miniatur|Pśi Michiganskem jazorje]]

'''Michiganski jazor''' (engelski ''Lake Michigan'') jo tśeśi nejwětšy [[jazor]] [[Pódpołnocna Amerika|Pódpołnocneje Ameriki]] a pěty nejwětšy cełego swěta. Wón jo jaden z pěś „wjelikich jazorow“ ''(Great Lakes)'' a namaka se w pódpołnocu [[Zjadnośone staty Ameriki|Zjadnośonych statow]]. Jazor lažy 176&nbsp;metrow nad mórskej głaźinu a jo z pśestrěnju 58.016&nbsp;km² wětšy ako [[Chorwatska]].

Pódzajtšny pśibrjog jazora słuša k zwězkowemu statoju [[Michigan]]; pódpołdnjowy kóńc k [[Indiana|Indianje]] a pódwjacorny pśibrjog k statoma [[Illinois]] a [[Wisconsin]]. Michiganski jazor jo z [[Huronski jazor|Huronskim jazorom]] pśez [[Mackinacska wuscyna|Mackinacsku wuscynu]] bźez wusokostnego rozdźěla zwězany, tak až jadna se pópšawem jano wó jaden jazor.

Kołowokoło jazora su 12&nbsp;milionow luźi žywe. Pśi Michiganskem jazorje laže města [[Chicago]], [[Milwaukee]], [[Gary (Indiana)|Gary]] a [[Green Bay]].

== Wótkaz ==
{{Commonscat|Lake Michigan|Michiganski jazor}}

{{Koord|43|42|0|N|87|5|0|W|pokazaj=titel}}

[[Kategorija:Jazor]]
[[Kategorija:Pódpołnocna Amerika]]
