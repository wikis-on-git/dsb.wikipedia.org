[[image:Donbosco.jpg|thumb|Don Giovanni Bosco]]

'''Giovanni Melchiorre Bosco''', (* 16.01.1815 w Becchi/Castelnovo; † 31.01.1888  w Turinje)  znaty pód mjenim '''Don Bosco''' jo był italski mjeršnik a załožaŕ rěda Salesianow Don Bosca. Wón pomjenjujo se teke “Pósoł spušćoneje młoźiny“.

== Źiśetstwo ==
Don Bosco jo se naroźił do jadnoreje burskeje familije w Becchi (Piemont) 16. awgusta 1815. 
Gaž jo był 2 lěśe stary, jo jogo nan wumrěł. 
Don Bosco jo měł staršego pśirodnego bratša. 
Ako jo Don Bosco kśěł hyś na wucbu katechizma, jo jogo bratš jomu to zadorał a jomu kazał, až musy na póli źěłaś. Pózdźej jo maś bratša wupłaśiła a ten jo wótejšeł a nigdy njejo se wěcej wrośił.

Gaž jo Don Bosco był źewjeś lět stary, jo měł cesto samske cowanje: 
Jo stał wósrjejź garujucych źiśi we wjelikem dwórje. Někotare źiśi su tšašnje sakrowali. 
Z pórokami a pukami jo wopytał jich změrowaś. 
Na to jo se běły woblacony muž zjawił a jo gronił: „Nic z biśem ale ze zmilnosću a lubosću buźoš musaś swójich pśijaśelow zdobyś.“ Źiśi su se mjaztym měrnje wokoło toś teje wósoby zesedali. 

== Kubłanje ==
Don Bosco jo měł wurědny dar: Což jo raz cytał abo słyšał, to jo se naraz markował. 
1831 jo prědny raz do zjawneje šule zastupił a juž 1835 jo gymnazium zakencył.
Dokulaž jo wjelgin chudy był, jo musał se pśecej swój klěb a pśebytk ze źěłom zasłužyś. 
Pśi tom jo nawuknuł pówołanje šejca, šlodarja a pjakarja. 
Lěcrownož jo měł cesto pjenjezne problemy njejo žednje naźeju a swóju pśinaroźonu wjasołosć zgubił.
Pó gymnasiumje jo do mjeršnikojskego seminara w Chieri zastupił a 1841 su jogo na mjeršnika wuswěśili.

== Młoźinske źěło ==
Pótom jo do Turina šeł, źož jo wiźeł bědne žywjenje tysacych bźezdomnych gólcow. 
Jo zachopił se wó nich staraś. W katechizmje, pisanju a cytanju a drugich wědomnosćach jo jich wuwucował. Jo zarědował rucnikarske źěłarnicki. 
Źeń  a wěcej gólcow jo k njomu pśichwatało. Wšykno, což jo sam wuměł jo jich wucył, wšykno, což jo wobsejžeł, jo za swóje młoźinske źěło wužywał. 
Jo nagromaźił pjenjeze a jo za nich 1846 dom w Valdocco, pśedměsće Turina, kupił. 
Don Bosco jo casy za nich warił, jich crjeje płatał a drastwu šył. Pózdźej jo teke jogo maś pśišła do Valdocco a jo jomu pomagała. 

== Załoženja ==
1859 jo załožył „Towaristwo swětego Franca wót Salesa“, kótarež se źinsa Salesiany Don Bosca pómjenjuju. Swěty Franc wót Salesa (1567 – 1622) jo był za Don Bosca pśikład w kubłanju źiśi dla swójeje wjasołeje, swětoju wótwórjoneje a lubeje wašnje. Cłonki toś teje kongregacije su se starali a se staraju wó kubłanje chudych a wobgrozonych źiśi.
Wót 1875 jo Don Bosco pśidatnje pósłał misionarow do Pódpołdnjoweje Ameriki.

1872 jo Don Bosco gromaźe z Mariu Mazzarellu załožył žeński rěd „Žowki  Marije, pomoc kśesćijanow“ (Figlie di Maria Ausiliatrice). Źinsa se wóni pómjenjuju Don Bosco sotšy a se
staraju wó chude źowća.

== Zawóstajeństwo ==
Ako jo Don Bosco 1888 zemrěł, jo eksistěrowało 250 domow w Europje a Pódpołdnjowej Americe, w kótarychž je statkowało 956 bratšow a mjeršnikow. 
Wót 1846 do 1888 jo se dogromady něźi 130 000 kubłańcow w Europje a w Pódpołdnjowej Americe pśiwzeło. Z toś tych jo se 18 000 wucabnikow wukubłało a 6000 su wustuděrowali na mjeršnika.
2003 jo źěłało 16 290 Salesianow w 1853 domach na cełym swěśe. Salesiany su źinsa po Jezuitach drugi nejwětšy muski rěd. 

Don Bosco bu 1929 zbóžny a 1934 swěty wurjaknjony.

== Eksterne wótkaze ==

* [http://www.bbkl.de/b/bosco_d_g.shtml Biografisko-bibliografiski cerkwiny leksikon]
* [http://www.donbosco-torino.it/ Maśernja Salesianow Don Bosca (SDB) w Turin-Valdocco]
* [http://www.franz-sales-verlag.de/familie/ Rodopis Salesianojskeje familije]
* [http://www.franzvonsaleslexikon.de Leksikon Salesianojskeje spirituality]

[[kategorija:duchowne]]

{{Link FA|es}}

[[bs:Ivan Bosco]]
[[ca:Sant Joan Bosco]]
[[cs:Jan Bosco]]
[[da:Giovanni Bosco]]
[[de:Johannes Bosco]]
[[en:John Bosco]]
[[eo:Don Bosco]]
[[es:Juan Bosco]]
[[fi:Giovanni Bosco]]
[[fr:Jean Bosco]]
[[he:ג'ובני בוסקו]]
[[hr:Sveti Ivan Bosco]]
[[hu:Bosco Szent János]]
[[id:Yohannes Bosco]]
[[it:Giovanni Bosco]]
[[ja:ヨハネ・ボスコ]]
[[ko:요한 보스코]]
[[la:Sanctus Iohannes Bosco]]
[[lb:Giovanni Bosco]]
[[lt:Šv. Jonas Boskas]]
[[nl:Giovanni Bosco]]
[[no:Johannes Bosco]]
[[pam:Giovanni Melchiorre Bosco]]
[[pl:Jan Bosko]]
[[pms:Don Bòsch]]
[[pt:João Bosco]]
[[qu:Giovanni Bosco]]
[[ro:Ioan Bosco]]
[[ru:Боско, Иоанн]]
[[sk:Ján Bosco]]
[[sl:Sveti Janez Bosco]]
[[sq:Giovanni Melchior Bosco]]
[[sv:Giovanni Bosco]]
[[sw:John Bosco]]
[[th:ยอห์น บอสโก]]
[[uk:Іван Боско]]
[[vi:Gioan Bosco]]
[[zh:聖若望·鮑思高]]
