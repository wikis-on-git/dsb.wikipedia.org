{{infokašćik rostlina
|mě=Cerwjeny janowy krick
|wobraz=Ribes rubrum2005-07-17.JPG
|wopis wobraza=Cerwjeny janowy krick (''Ribes rubrum'')
|wjelikosć=250px
|klasa0=[[Eudikotyledony]]<br />[[Jědrowe eudikotyledony]]
|pódklasa=
|pórěd=(Saxifragales)
|swójźba=[[Hendryškowe rostliny]] (Grossulariaceae)
|pódswójźba=
|rod=[[Janowy krick]]<ref name="dnw">{{dnw|titel= Johannisbeerstrauch}}</ref> (Ribes) 
|pódrod=Janowy krick (Ribes) 
|družyna=Cerwjeny janowy krick
|wědomnostne mě=Ribes rubrum
|slěźaŕ=[[Carl von Linné|L.]]
|lěto=
}}
'''Cerwjeny janowy krick''' abo '''běły janowy krick''' (''Ribes rubrum'') jo kerk ze swójźby [[Hendryškowe rostliny|hendryškowych rostlinow]]. 

{{Wertikalna lisćina wobrazow
|šyrokosć=250px
|wobraz1=Witte bessen (Ribes rubrum).jpg
|wopis1=Běły janowy krick (Ribes rubrum)
|wobraz2=Ribes rubrum BB-1913.jpg
|wopis2=Ilustracija
|wobraz3=Riru80 002 lhp.jpg
|wopis3=Sušonej cerwjenej janowej kricka
}}

== Wopis ==
Cerwjeny janowy krick jo rowny, krickaty, w lěśe zeleny [[nanophanerophyt]] bźez štapcow, kótaryž wusokosć wót 1 až do 2 metrowu dośěgnjo. Młode wurostki su lažko kósmate a ze załzami wobsajźone.  [[Škóra]] staršych gałuzow jo cerwjeno-bruna až šero-carna. [[Pupk]]i su jajojte a maju chlimpate <!--lockere--> pupkowe spjerchliny.

=== Łopjena ===
Měnjate [[łopjeno|listowe łopjena]] su pó wobcerbje kulojte, dłujko wogonkate, 4 až 10 centimetrow dłujke a až do 7 (8) centimetrow šyroke. Wóni su tśi- až pěślapate a na spódku <!--Grund--> wutšobojte abo pśirězane<!--gestutzt-->. Łopjenowe lapy su tupe a na kšomje gropnje rězane. Łopjenowy dolny bok jo w młodosći krotko-meškowje [[Trichom|kósmaty]], pózdźej goły. [[Łopjenowy wogonk]] jo něźi tak dłujki kaž łopjeno a rowno tak cystozeleny.

=== Kwiśonki ===
Kwiśo wót apryla až do maja. [[Kwiśonka|Kwiśonki]] su dwójorodnikojske, nazeleń žołte abo teke cerwjenojte barwjone a pó styrich až wósymjoch w na zachopjeńku rownych, pózdźej ako wobłuk dołoj wisecych [[grana]]ch rědowane. Keluchowy bjacharik jo kołoformowje rozšyrjony. W jogo nutśikownem jo pěśrožkata, wugjarbjana rinka. [[Keluškowe łopjeńko|Keluškowe łopjeńka]] su gołe, zelenojte abo nabrunje cerwjene barwjone, pó źělach cerwjenje dypkate, łopatkowe <!--spatelig--> a někak dwójce tak dłujke kaž žołtojte [[Kronowe łopjeńko|kronowe łopjeńka]]. [[Prošnik]]owe połojcy su pśez pódlejšonu [[prochowa nitka|prochowu nitku]] <!--[[Staubfaden]]--> źělone a lažko rozpěrane.

=== Jagody ===
[[jagoda|Jagody]] maju pśeměr wót 6 až do 7 milimetrow, su kulojte, cerwjene abo běłe, wótergi teke rožojte, transparentne a wopśimjejo mnogolicbne [[semje (rostlina)|semjenja]]. Płod jo jědny, mězgojty a ma aromatiski, kisałkojty słod. Wóni wót junija dozdrjaju.

Někotare sorty maju žołtojte abo nazeleń běłe jagody.

=== Genetika ===
[[Chromosom]]owa licba jo n = 8.<ref name="floraweb">[http://floraweb.de/pflanzenarten/druck.xsql?suchnr=4851&sipnr=4851& www.floraweb.de] {{ref-de}}</ref>

== Synonymy ==
Dalše wědomnostne mjenja su 

* ''Ribes sativum'' Syme 
* ''Ribes sylvestre'' ([[Jean Baptiste de Monnet de Lamarck|Lam.]]) Mert. & [[Wilhelm Daniel Joseph Koch|W.D.J. Koch]] 
* ''Ribes vulgare'' [[Jean Baptiste de Monnet de Lamarck|Lam.]] 

== Stojnišćo ==
Wón jo wjelgin rědki w niwowych lěsach <!--Auwäldern-->, wudrjeńcach, kerčinach a na rěčkach <!--Bachläufen zu finden-->. Ma lubjej mokšu, běłoglinowu, wutkatu zemju.

== Rozšyrjenje ==
Cerwjeny janowy krick jo w pśisamem cełej Europje rozšyrjony. Źiwy wustupujo jano w Belgiskej, Nižozemskej, Francojskej, Nimskej a Italskej, w zbytnej Europje je z kultury wóźiwjowany.

== Wužywanje ==
[[zdrjałosć|Zdrjałe]] płody cerwjenego janowego kricka se za [[wujuškowanje]] a pśigótowanje [[marmelada|marmelady]] a [[puding]]a wužywaju abo syrje jěźe.

== Nožki ==
<references/>

== Žrědła ==
* Botanica, Bäume und Sträucher, Über 2000 Pflanzenporträts, [[Special:Booksources/978-3-8331-4467-7|ISBN 978-3-8331-4467-7]], bok 776, z wědomnostnym mjenim ''Ribes silvestre'' a ze synonymoma ''Ribes rubrum'', ''Ribes sativum'' {{ref-de}}
* Bruno P. Kremer: Steinbachs Naturführer Bäume & Sträucher, [[Special:Booksources/978-3-8001-5934-5|ISBN 978-3-8001-5934-5]], bok 274 {{ref-de}}
* Gunter Steinbach (Hrsg.): ''Strauchgehölze'' (Steinbachs Naturführer). Mosaik Verlag GmbH, München 1996, [[Special:Booksources/3-576-10560-3|ISBN 3-576-10560-3]]. (pó nimskej wikipediji)
* Meyers Taschenlexikon Biologie, In 3 Bänden, 2. zwězk, [[Special:Booksources/3-411-12023-1|ISBN 3-411-12023-1]], bok 55 {{ref-de}}
* Spohn, Aichele, Golte-Bechtle, Spohn: Was blüht denn da? Kosmos Naturführer (2008), [[Special:Booksources/978-3-440-11379-0|ISBN 978-3-440-11379-0]], bok 406, w nastawku wó [[Górski janowy krick|górskem janowem kricku]] (''Ribes alpinum'') ako pódobna družyna. {{ref-de}}
* Steinbachs Großer Pflanzenführer, [[Special:Booksources/978-3-8001-7567-3|ISBN 978-3-8001-7567-3]], bok 296 {{ref-de}}

== Eksterne wótkaze ==
{{projekty|commons=Ribes rubrum|wikispecies=Ribes rubrum}}
* {{FloraWeb|4851}}

{{Nawikašćik sad}}

[[Kategorija:Hendryškowe rostliny]]
[[Kategorija:Kerki]]
[[Kategorija:Sad]]
