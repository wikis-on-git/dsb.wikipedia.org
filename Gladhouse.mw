'''Gladhouse''' jo kulturny centrum za młoźinu w [[Chóśebuz]]u ze 70000 woglědarjami wob lěto.

'''Pórucenje:'''

''Gladhouse'' jo se specializěrowało na pórucenje za źiśi a młodostne. Tam dajo koncerty, filmy, źiwadłowe graśa, swěźenje, źěłarnje, wustajeńce a presentacije wuměłstwa. Móžoš jano se gniliś abo aktiwny byś a se zmakaś luźi, napisaś tšojenja, producěrowaś a pokazaś swójski film. Dajo teke pšawidłowne zarědowanja z póstajonymi temami ako ''Rockwettbewerb'', filmowy festiwal, ''Rainbowparty'', ''School’s out'', ''Spassparty'' a ''Record Release''.

'''Wobłuki:'''

''Gladhouse Cottbus'' wobstoj ze styrich wobłukow: 
*''Kulturna źěłarnja P12'' (Kulturwerkstatt P12) jo załožk kulturnego kubłanja.
*''Obenkino'' se stara wó filmowe źěło.
*Běrow za zarědowanja jo pśisłušny za zarědowanja ako koncerty, źiwadło, a tak dalej.
*Slědny wobłuk jo kjarcma z płaśiznymi piśami.

'''Zastupne pjenjeze'''

Zastup ''Gladhousa'' jo płaśiny. Kino płaśi 3,50€; za študańcow, wuknikow a wuknjeńcow se dajo póniženje a wóni muse jano 2,40€ płaśiś. Koncerty a druge zarědowanja su teke płaśizne, ale zastupne pjenjeze wariěruju.

'''Muzika a koncerty'''

''Gladhouse'' jo wótcynjone za wšykne žanry, kreatiwny a eksperimenty. Lokalne, regionalne, nationalne a internationalne kupki a wuměłce mógu how wustupiś. Srjejź septembra se wotmějo „Rockwettbewerb“ - možnosći za młode muzikarje pśed wjelikim publikumom muziku prezentěrowaś a myta dobywaś.

'''Literatura'''

W ''Gladhousu'' dajo wšakorake možnosći literaturu nazgóniś. Se wótmějo cytanja z młoźinorelewantymi temami, wuběźowanja literatury za źiśi a młodostne mjazy 8 a 27 lětami, kenž móžo basńi a tšojenja zapódaś, což mógu ako knigły se wudawaś. We źěłarni literatury (Literaturwerkstatt) nawuknu źiśi a młodostne, kak se pišu zajmne tšojenja.

'''Wuměłstwo a fotografija'''

Młode wuměłce mógu źełaś we wuměłskich žanrach ako mólowanje, kreslenje, grafika a fotografija tam 6 až do 8 tyźenjow dłujko ako ´´Glad-House-Art´´ prezentěrowaś.

'''Financěrowanje'''

''Gladhouse'' jo zawod města Chóśebuza a financielna pomoc dostanjo wót Ministarstwa za wědomnosć, slěźenje a kulturu kraja [[Bramborska]], města Chóśebuza, regionalnych pśedewześow a byrgarjow.

'''Adresa'''

''Gladhouse'' lažy w Chóśebuzu blisko měsćańskego centruma na drogu młoźiny 16 a jo togodla derje pśistupiś z busom a eletriskeju.

== Obenkino ==

''Obenkino'' jo se w septembrje 1990 založyło. Program wopśimjejo dokumentarne a grajne filmy. Šula a kino zmóžnijotej pórucenja k pódpěrje cuzeje rěcy. Filmy wó pśijaśelstwje, familiji, lubošći, wobswěśe abo cuzej kulturje su se pokazali. Pó filmje stoje cesto režisery abo grajarje k dispoziciji za rozgrono. Teke zarědowanja wo źiśecej a młoźinskej kriminalnosći, znjewužywanju, pšaworadikalismje, namócy, wójnje, wuběganju, drogach, zadrogowanjach a tak dalej su pokazali. K zarědowanjam licy „filmowe jawišćo“ (Filmbühne) , „Jazz a kino“ (Jazz&Cinema) abo „Film a knigły“ (Film und Buch).
Pśidatnje se wobźělijo kino na nadregionalnych projektach, kaž „Lernort Kino“, „Cinefete“, „Filmernst – Die Schule im Kino“ a „To go to the pictures“. 
„Obenkino“ jo dostało „Kinoprogrammpreis Berlin-Brandenburg 2008“.

'''Filmowe jawišćo'''

Filmowe jawišćo jo zarědownje statnego źiwadła w Chóśebuzu a „Obenkina“. Wono se wótměwajo stwórtk jaden raz w mjasecu. Pón nastajiju dramaturgi a sobuźěłaśerje kina publikuma za naslědny film.

'''Jazz a kino'''

„Jazz a kino“ wótmějo na 10 pónjeźele a openair na 1. sobotśe w lěśe.
Pón móžoš wjele koncertow a filmow wo jazzu dožywiś. 
„Jazz Open Air“ jo dwójodny swěźeń w Chóśebuzu. 

'''Šula a kino'''

Projekty „Obenkina“ su daloko segajuce. Na pśikład se wobźělijo kina na „Lernort Kino“. Projekt jo iniciatiwa zwězkoweje centrale za politiske kubłanje. Teke „Cinefete“ jo projekt „Obenkina“. Zarědowanje jo francojski filmowy festiwal a jo nastał w zgromaduźěłanju z institutom „Francais“. „Filmernst – Die Schule im Kino“ jo zgromadna produkcija krajnego instituta za šulu a medije w Bramborskej a filmowego zwězka Bramborskeje. „To go to the pictures“ jo specielny tyźeń z aktualnymi britiskimi filmami. Filmy su w originalnej wersiji z nimskimi pódtitelami a słuže k pódpěrje cuzorěcneje wucby.

'''Partnarje'''

Nejwažnejše partnarje „Obenkina“ su zwězk komunalnego filmowego źěła, filmowy zwězk Bramborskeje, šule a źiśownje Chóśebuza, Caritas, „Amnesty International“, kulturne institucije Chóśebuza, konserwatorium, měsćańska a regionalna knigłownja,  žeńskecy centrum, zwězki za wobswět, cerkwje, towaristwo za młoźinsku pomoc w Chóśebuzu, zastojnstwa Chóśebuza a wjele drugich pomagarjow a pomagarkow a pódpěrarjow a pódpěrarkow.

== Kulturna źěłarnja P12 ==

'''Kulturna źěłarnja P12''' jo projekt wot ''Gladhouse'' a ma styri party. Tam jo kreatiwita wosebnje spěchujo.

Wobłuki su: 
* literariska źěłarnja,
* medija źełarnja,
* "Glad-House-Art" a
* wosebnje źełarnje.

Śěžyšćo wot ''literariskeje źěłarnje'' jo kreatiwne pisanje a kreatiwny wobchad z tekstami za źiśi a młodnoste z wosym lětami.Tyźeński abo kuźde dwa tyźenja dawa kupcyne źěło w źěłowych kupkach, wšakorake a induwidualne wobradowanja.

Śěžyšćo wot ''medijeje źěłarnje'' su źěłowe porucenja w wobłuku medija (telewizija, casnik, wideo a tak dalje), ned kreatiwny a zaijmny w wobłuku film a zuk.

''"Glad-House-Art"'' jo rěd wot zarědowanjach. Kužde 6-8 tyźenjow su wustajeńce z źełami wot młodych Chóśebuskich wuměłcow (To su molarstwa, kreslanski, fotografije a druge medije).

''"Wosebnje źełarnje"'' su dermo. Wobźělniki moku w šulskych prozninach wuměłske źełarnje woglědaju k a tam wšakorake techniki wot pśedstajecych wuměłstwow wopytaju. To jo wu młodostnych wjelgin woblubnjony. 

Pśigranjańske  partnarje su:

''P12:'' 						Ines Goebelowa,

''"Glad-House-Art" a źěłowe gromadki:'' 	        Mathias Koerner,

''medija źełarnja a źěłowe gromadki:'' 		Heino Neumann.

== Slow ==

''Slow'' jo kjarcma wot Gladhouse a jo zmakanišćo za młoźinu a luźe z zajmom na kulturu. Jo podla koncertnego zala a ma baru, blida z stołami a pśeměrnu  wuměłsku tworba po sćenje. Gosći moku tam dermo blidowy tenis graś, musika słuchaś, se rozgranjaś a piś (dajo bitowanje na wšako piśa). W lěśu dajo teke lětnu zagrodu z wjelike šachowa delka. "Slow" jo wjacor zwětšego wot zeger dwaźasćich wotcynjony.

== Žrědła ==
* www.gladhouse.de
* www.obenkino.de
* www.cottbus.de
* www.bilfinger.de
* www.lr-online.de

[[Kategorija:Chóśebuz]]
