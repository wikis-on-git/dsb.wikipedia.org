[[Dataja:2022 Russian invasion of Ukraine.svg|miniatur|Rusojski nadpad na Ukrainu]]

'''Rusojski nadpad na Ukrainu''' – jo napadowańska wójna [[Rusojska|Rusojskeje Federacije]] pśeśiwo [[Ukraina|Ukrainje]], susednomu suwerenomu statoju. Jo wóna zachopiła 24. februara [[2022]].

24. februara armeja Rusojskeje Federacije jo pó pśikazu ruskego prezidenta [[Wladimir Putin|Wladimira Putina]] Ukrainu nadpadnuła. Putin jo wujasnjował, až rusojska armeja deje pśewjasć – kaž to wón jo se wugronił – "denacifikaciju i demilitarizaciju Ukrainy". Faktiski jo se stakim rusojsko-ukrainska wójna zachopiła. Rusojska propaganda njoco toś togo konflikta z mjenim "wójna" wopisowaś, ale wužywa zapśimjeśa "specielna wójnska operacija".

Głowny zaměr toś teje "specielneje wójnskeje operacije" jo było dobyśe [[Kijew]]a, głownego města Ukrainy a pśeměnjenje ukrainskego kněžaŕstwa na prorusojske. To jo se ale njestało, a w měrcu rusojska armeja jo zachopiła pśimaś jano Donbas, region we pódpołdnjowej a pódzajtšnej Ukrainje.

Wob cas wójny rusojska armeja wugbajo wójnske złosnistwa, njestatki a złosnistwa pśeśiwo cłowjestwoju, dokulaž bombarděrujo nic jano industrijowe objekty a wójskowe baze, ale teke bydleńske domy, chórownje, šule a źiwadła w [[Kijew]]je, [[Charkiw]]je, Lwiwje, Mariupolu a drugich městach Ukrainy.

Z Ukrainy jo se zwignuła wjelicka žwała wuběgańcow, kótarež mj.dr. w [[Nimska|Nimskej]] su pytali pómocy a šćita. 

[[Kategorija:Wójna]]
[[Kategorija:Rusojska]]
[[Kategorija:Ukraina]]
