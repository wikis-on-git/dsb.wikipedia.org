'''Gotthard Bolte''' (* 5. januara 1869 w [[Barliń|Barlinju]], † 22. měrca 1928 w [[Wětošow]]je) jo był nimski faraŕ, pśijaśel Serbow. Wón jo był roźony bratš nimskego literarnego historikarja a bajowědnika Johannesa Bolte<ref>Gerat Hantška, Naše korjenje, b. 354</ref>

Wón jo se naroźił w Barlinju ako syn mólarja. Ako młody kandidat jo pśišeł do [[Bórkowy|Bórkow]], źož jo źěłał gromaźe z fararjom [[Měto Korjeńk|Mětom Korjeńkom]]. Tam jo teke nawuknuł serbski. W lěśe 1898 su jogo pówołali ako fararja do [[Brjazyna|Brjazyny]]. Jo se teke wobźělił na głownej zgromaźinje [[Maśica Serbska|Maśice Serbskeje]] w [[Chóśebuz]]u 9.junija 1898.<ref>Gerat Hantška, Naše korjenje, b. 353</ref>. W 1902 w ''Časopisu Maćicy Serbskeje'' wón jo wózjawił rěcywědny pśinosk, w kótarymž jo podał swójźbne mjenja, wupisane z Brjazyńskich cerkwinskich knigłow. Wót 1910 jo był pówołany ako faraŕ do [[Wětošow]]a, źož jo źěłał až do swójoj smjerśi w 1928.

==Publikacije==
*1902: ''Swójbne a ležownostne mjena Brjazynskeje wosady w Delnjej Łužicy'', [w:] ''Časopis Maćicy Serbskeje'', 1902, z. I, b. 141-143.

== Žrědła ==
<references />

== Literatura ==
* ''Bratša Bolte'', [w:] [[Gerat Hantška]], ''Naše korjenje. K stawiznam a kulturje Dolneje Łužyce. Publicistika 1954-1983'', pśeł. do dolnoserbšćiny Wylem Bjero, Budyšyn 1985, b. 352-355.
{{Nbs|GH|Bojt, Fryco|63-64}}

{{DEFAULTSORT:Bolte, Gotthard}}
[[Kategorija:Nimc]]
[[Kategorija:Faraŕ]]
[[Kategorija:Roź. 1869]]
[[Kategorija:Wum. 1928]]
