{{Infokašćik rostlina
|mě=Skalny janowy krick
|wobraz=Ribes petraeum a2.jpg
|wopis wobraza=Kwiśecy gałuz skalnego janowego kricka (''Ribes petraeum'')
|wjelikosć=250px
|klasa0=[[Eudikotyledony]]<br />[[Jědrowe eudikotyledony]]
|pódklasa=
|pórěd=(Saxifragales)
|swójźba=[[Hendryškowe rostliny]] (Grossulariaceae)
|pódswójźba=
|rod=[[Janowy krick]]<ref>{{dnw|titel= Johannisbeerstrauch}}</ref> (Ribes) 
|družyna=Skalny janowy krick
|wědomnostne mě=Ribes petraeum
|slěźaŕ=[[Franz Xaver von Wulfen|Wulfen]]
|lěto=
}}

'''Skalny janowy krick''' (''Ribes petraeum'') jo kerk ze swójźby [[Hendryškowe rostliny|hendryškowych rostlinow]] (''Grossulariaceae''). 

[[Wobraz:Ribes petraeum Sturm51.jpg|thumb|ilustracija]]

== Wopis ==
Skalny janowy krick jo w lěśu zeleny, rowno rosćecy, wjelgin roznogaśujucy [[kerk]], kótaryž dośěgnjo wusokosć wót 1 až do 2 m. Mócne wurostki su šerobrune, gołe a njenjasu [[śerń|śernje]] daniž [[štapc]]e. Mócnje wurostki su šerobrune a gołe.

=== Łopjena ===
Měnjate [[łopjeno|łopjena]] su dłujko wogonkate, rězane, maju kulojtu wobcerbu, dośěgnu šyrokosć wót až do 10 cm. Wobstoj z 3 wjelikich a 2 małkeju lapow, kótarež wótergi su jano njejasnje wutwórjone. Wóni su na dolnem boku pitśku kósmate, a na górnem boku bejnje zmaršćone.

=== Kwiśonki ===
Kwiśo wót apryla až do maja. Zwětšego pěślicbne [[kwiśonka|kwiśonki]] su pśecej     dwójorodnikojske, nacerwjenje barwjone a dośěgnu šyrokosć wót 4 až do 9 mm. Wóni stoje pó źaseśoch až pó pěśnasćoch w gustych, dłujko wogonkatych [[grana]]ch. Grany su wótstojece abo wisece. [[Kronowe łopjeńko|Kronowe łopjeńka]] se wót dlejšych [[keluškowe łopjeńko|keluškowych łopjeńkow]] ako zwónašk pśeseguju.

Kwiśonki se wót małkich kóžokśidłacow a dwójokśidłacow, rědko teke wót mjatelow wopytaju a wót tych woprošuju.

=== Płody ===
[[Płod]]y su kulowate, jědne [[jagoda|jagody]], kótarež wjelgin kisało słoźe. Wóni wót junija dozdrjaju.

== Stojnišćo ==
Rosćo w górskich lěsach, we wódnych žłobišćach, w blokowych nasypach. Ma lubjej wót śacanja włožne, měke, słabje kisałe zemje.

== Rozšyrjenje ==
Rostlina jo w [[Europa|Europje]] wót [[Pyreneje|Pyrenejow]], pśez [[Alpy]] až do [[Karpaty|Karpatow]] rozšyrjona, ale teke w pódpołnocnej [[Afrika|Afriki]] a na pódzajtšo až do pódzajtšneje [[Sibirska|Sibirskeje]] wustupujo. Pśi tom jo w srjejźnych górach wjelgin rědka, ale w Alpach we wusokosćach wót wěcej ako 2000 m wustupujo.

== Wužywanje ==

== Nožki ==
<references/>

== Žrědła ==
* Bruno P. Kremer: Steinbachs Naturführer Bäume & Sträucher, ISBN 978-3-8001-5934-5, bok 272 {{ref-de}}
* Steinbachs Großer Pflanzenführer, ISBN 978-3-8001-7567-3, bok 294 {{ref-de}}

== Eksterne wótkaze ==
{{projekty|commons=Ribes petraeum|wikispecies=Ribes petraeum}}

[[Kategorija: Hendryškowe rostliny]]
[[Kategorija: Kerki]]
