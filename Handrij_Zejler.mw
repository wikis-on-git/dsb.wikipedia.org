[[wobraz:Zejlersig01.jpg|thumb|120px|right|Handrij Zejler]]
'''Handrij Zejler''' -abo nimski Andreas Seiler- (roź. 1. swěčkownego 1804 w Słonem Baršću blisko Budyšyna w Sakskej pla [[Budyšyn]]a – wum. 15. oktoberje 1872 we Łazu pla [[Wórjejce|Wórjejcow]]) w Gornej Łužycy. Zejler jo był górnoserbski basnikaŕ a ewangeliski faraŕ. Won płaśi ako załožaŕ modernego serbskego basnistwa a jo ako lyrikaŕ głowny zastupnik serbskeje romantiki.

== Familija ==
Handrij Zejler jo se naroźił ako syn chudego budkarja a studnarja Jana Zejlera. Južo jogo starki Jan Jakub Zejler (1746 naroźił) jo śěgnuł z Bolborca do Słonego Baršća, źož won jo se ženił Pětru Rjenču. Ze ženja su dostali tśi źiśi: Jan, Hana a Michał. Jan Zejler jo se naroźił dnja 30.11.1767 a zěmreł dnja 26.9.1844; won jo se zalubował do Marje (13.4.1773-18.8.1847). Zgromadnje wonej stej teke měłej tśi zíśi: nejpjerwjej Handrij (1804), pótom źowku Marju a syna Jan Michał (1806-1811).  

Wjas Słony Baršć jo měła wjele kraja: 350 hektarjow a w lěśe 1837 jano 148 luźi tam su bydlili, a to 86 ewangelskich a 62 katolskich. Burske žywjenje, wuska zwjazanosć z rolu, rolnikarske źěła a swěźenje su wobwliwowali mysli wobydlarjow w takem casu. Su dostali swoj wuraz w jich wobraznej serbskej rěcy. To jo był swět, w kotarymž Handrij Zejler jo narostał. Jogo bajki wobrazuju burske žywjenje a serbske ludowe spiwy su dalej pěstowali a spěchowali jano z nejwěstym spiwarjom. 

Swoju domownju Zejler jo lubował, kotaregož won jo w młodych lětach ducy ze Słonego Baršća wuraz dał w [[serbskej hymny]] '''''Na serbsku Łužycu''''':
''Rědna Łužyca,
spšawna, pšijazna,
mojich serbskich woścow kraj,
mojich glucnych myslow raj,
swěte su mě twoje strony!'' [1]



== Žywjenje ==
Južo rany Zejler jo pśišeł do kontakta z idejami humanizma w swojom šulskem casu na Budyšyńskem gymnaziumje a jo se wot rozwijanju indiwidualizma rozsudnje wobwliwował. Lichota, rownosć a demokratija su byli požedanja casa. Na gymnaziumje klasiska rěc jo se pěstowała nejdokradna. Nimska rěc jo se wužyła jano w nišich rědownjach a wucba jo wopśimjeła pisanje nastawkow, wuknjenje prawijenje, cytanje a zwucowanje w myslenju.

Za tym až Handrij Zejler jo skóńcnje se rozsuźił za studium teologije, won jo pśišeł do Lipska 1825 za se zaběraś z wědomnosću ducha. How ideje słowjańskeje romantiki wot wosebnego identiskego filozofa Schellinga, po kotarejž stej pśiroda a duch identiskej, jogo su zagorjeli. 
Romanika jo stojała za wojowanje wo totalnosć žywjenja, wo nabožny kosmos. Luźi su rozwili lubosć za maminu rěc, ludowe spiwy, bajki, pśisłowa, žorty a swojsku kulturu. Podla łužyskich lyrikarjow ako Fichte, Gustav Theodor Fechner, Hermann Lotze, Friedrich August Carus a teke lyrikarjowu B.A.Koethe a K.B.Stempel Handrij Zejler jo pisał wjele (wětšy part serbiskich) bajkow a pěsnjow wob swoj studijny cas. W tych won se chyla pśeśiwo starym konserwatiwnym kněžarskim warstam pśez pśirownanje z pśirodu a wopyta pomagaś serbskemu ludoju pśi namakanju swojskeje nacionalneje identitacije.

Bajki ako na pśikład “Pśeśiwnikam postupa” abo “Słyńco-lichota” (1848) wobźěłaju pśedewšym patriotiske mysle, kotarež su nastali pśez byrgarske rewolucionarne gibanje w Nimskej w 19. stolěśu. Zejler jo se naźeł na socialne a nacionalne lichoty za swojogo luda. W bogatej licbje teke bajki su se pozdźej byli znate ako spiwy a su se skomponěrowali, na pśikład “Lubka leluja”. 

Hyšći mjaztym až swoj studijny cas w Lipsku (1825-1829) won jo był nawjedujucy zastupnik serbskego studentnego zjadnośeństwa “Sorabija” a wudawaŕ swojogo casnika “Serbska Nowina”, kotaryž jo se rukopisnje spisał. Stakim Handrij Zejler jo se wuwojował nejwušu dobru poziciju na uniwersiśe, což jogo jo pomagał serbski lud podprěś – aktiwny ako redaktor a teke ze swojim basnistwom.
Wopśimjeśa casnika su byli mjazy drugim wuslědki swojeje folkloristiskeje zběrki, slěźeńske wuslědki rěcneje wědomnosći a swojske basni.

W lětach wot 37 lětow Zejler jo nastupił amt ako faraŕ 1835 we Łazu, to jo małe město w Gornej Łužycy w Saksej, kenž ma 6200 wobydlarjow. Łaz lažy jano 15km podpołdnjowy wot Worjejcow, ale licy k podpołnocnem źěloju wokrejsa Budyšyna. Handrij Zejler jo swojej łužyskej domowni zwěrny wostał až do kóńca swojogo žywjenja a jo we Łazu załožył familiju. Wosebne pśijaśelstwo jogo jo zwězał ze synom wucabnikojskeje familiji, '''Jan Arnošt Smoler''' (1816-1884). Pozdźej Smoler jo był centralna wjednistwowa wosoba serbskego nacionalnego žywjenja a jo pśewzeł redakciju tyźenika wot Zejlera. We Łazu Handrij Zejler jo teke namakał burow, rucnikarjow a pśekupcow, kotarež jogo su wažyli dla swojich idejow a myslow, jogo su podprěli, cesćili a dowěrili.


== Źěłabnosć ako lyrikaŕ ==
Wjerašk swojogo publicistiskego źěła jo był wudaśe tyźenika “Tydzenska Nowina” (wot 1842), kenž won jo nawjedował ako redaktor wot 1848. Handrij Zejler jo se teke wolił ako pśedsedaŕ komiteja wot serbskich patriotow a wědomnostnikow, kotarež su se zmakali za pśigotowanje swojskego wědomnostnego towaristwa. Po załoženju “Maśicu Serbsku” 1847 won jo był cłonk pśedsedarstwa. “Maśica Serbska” jo se była k nejwažnej nakładnistwowej instituciji takego casa; wona jo se rozměła ako towaristwo za kubłanje serbskego luda a ako spěchowaŕ cełch serbskich kulturnych a wědomnostnych procowanjow a institucijow.




[[Kategorija:Serby]]
[[Kategorija:Roź. 1804]]
[[Kategorija:Wum. 1872]]

[[ca:Handrij Zejler]]
[[cs:Handrij Zejler]]
[[de:Handrij Zejler]]
[[en:Handrij Zejler]]
[[es:Handrij Zejler]]
[[hsb:Handrij Zejler]]
[[nl:Handrij Zejler]]
[[pl:Handrij Zejler]]
[[tr:Handrij Zejler]]
