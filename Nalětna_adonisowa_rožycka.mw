{{Infokašćik rostlina
|mě=Nalětna adonisowa rožycka
|wobraz=Adonis_vernalis.jpg
|wjelikosć=250px
|wopis wobraza=Nalětna adonisowa rožycka (''Adonis vernalis'')
|klasa=
|pódklasa=
|pórěd=(Ranunculales)
|swójźba=[[Górkacowe rostliny]] (''Ranunculaceae'')
|pódswójźba=Ranunculoideae
|tribus=Adonideae
|rod=[[Adonisowa rožycka]]<ref>{{dnw|titel=Adonisröschen}}</ref> (Adonis)
|družyna=Nalětna adonisowa rožycka
|wědomnostne mě=Adonis vernalis
|slěźaŕ=[[Carl von Linné|L.]]
|lěto=
}}
{{Takson-logo|gadowata|šćitana}} '''Nalětna adonisowa rožycka''' (''Adonis vernalis'') jo rostlina ze swójźby [[Górkacowe rostliny|górkacowych rostlinow]] (''Ranunculaceae'').

== Wopis ==
Nalětna adonisowe rožycka jo [[trajne zele]], kótarež dośěgnjo wusokosć wót 10 až 40 (50) cm. Rostlina jo pśeśiwo mrozoju njecuśniwa.

[[Kijašk]] jo zrownany a njaso jadnu kwiśonku.

=== Łopjena ===
[[Łopjeno|Łopjena]] su wjelgin śańko rozdźělone a měnjate, pśi comž wóni wjelgin gusto stoje. Wótrězki su linealne a dośěgnu šyrokosć wót něźi 1 mm. Wóni su pśisamem njewogonkate.

=== Kwiśonki ===
Kwiśo wót apryla až do maja. [[Kwiśonka|kwiśonki]] dośěgnu wjelikosć wót 4 až 6 (7-8) cm a stoje pó jadnom. 10/12-20 [[Kronowe łopjeńko|kronowych łopjeńkow]] jo błyšćece a złotožołte. [[Proškowe łopjeńko|Proškowe łopjeńka]] su wjelgin młogolicbne. Kwiśonki se pśi słyńcku puknu a slěduju za cas dnja stawk słyńca.

=== Płody ===
[[Płod]]y su wórješki, kótarež dośěgnu wjelikosć wót až do 5 mm. Wóni su seśonerwne, kósmate a njasu kokulkojty cypk.

== Stojnišćo ==
Družyna jo pódzajtšnoeuropejska a sibiriska stepowa rostlina. W našom teritoriju na suchych błomjenjach, łucnych stepach, na suchośopłych, krickatych górkach. Ma lubjej w lěśe śopłe, suche abo w pšawem měrje suche, zwětšego kalkate glinjane zemje.

== Rozšyrjenje ==
Rostlina jo w górach srjejźneje a pódpołdnjoweje [[Europa|Europy]] rozšyrjona, pśi comž wót [[Špańska|Špańskeje]] až do [[Šwedska|Šwedskeje]] wustupujo. W srjejźnej Europje jo rědka.

== Nožki ==
<references/>

== Žrědła ==
* {{Pśedłoga:Botanica|bok=55}}  {{ref-de}}
* GU Naturführer Blumen, ISBN 3-7742-1507-3, bok 38 {{ref-de}}
* Schauer - Caspari: Pflanzenführer für unterwegs, ISBN 978-3-8354-0354-3, 2. nakład, 2008, bok 128 {{ref-de}}
* Spohn, Aichele, Golte-Bechtle, Spohn: Was blüht denn da? Kosmos Naturführer (2008), ISBN 978-3-440-11379-0, bok 290 {{ref-de}}

== Eksterne wótkaze ==
{{Commons|Adonis vernalis|{{PAGENAME}}}}

[[Kategorija:Górkacowe rostliny]]
[[Kategorija:Šćitane rostliny]]
