'''Alfabet guaranišćiny''' ({{rěc|gn|eN}} '''''achegety''''') jo do dalokeje měry [[fonetika|fonetiski]] [[alfabet]], kótaryž se za pisanje [[Guaranišćina|guaranišćiny]] wužywa, kótaraž se pśedewšym w [[Paraguay]]ju a jogo susednych krajach powěda.

== Pismiki ==

Alfabet guaranišćiny wobstoj z 33 pismikow:

:[[A]], [[tilde|Ã]], CH, [[E]], [[tilde|Ẽ]], [[G]], [[tilde|G̃]], [[H]], [[I]], [[tilde|Ĩ]], [[J]], [[K]], [[L]], [[M]], MB, [[N]], ND, NG, NT, [[tilde|Ñ]], [[O]], [[tilde|Õ]], [[P]], [[R]], RR, [[S]], [[T]], [[U]], [[tilde|Ű]], [[V]], [[Y]], [[tilde|Ỹ]], [[apostrof|']].

Šesć pismikow "A", "E", "I", "O", "U", "Y" pśedstaja [[wokal]]e. Warianty z [[Tilda|tildu]] su wótpowědujuce [[Nazal (fonetika)|nazale]]. [[Apostrof]] " ' " (''Puso'' mjenjowany), pśedstaja [[njespiwny glotalny ploziw|laryngalny kyrkowy łusk]]. Wše dalšne pismiki (inkluziwnje "Ñ", "G̃" a [[digraf]]) su [[konsonanty]].

Łatyńske pismiki [[B]], [[C]] a [[D]] wužywaju se jano ako źěl digrafa, mjaztym až se [[F]], [[Q]], [[W]], [[X]] a [[Z]] cełego njewužywaju. Pismik "L" a digraf "RR" wužywatej se zwětšego jano w słowach, kótarež su ze [[Špańšćina|špańšćiny]] póžycone, pśez špańsku [[fonetika|fonetiku]] wobwliwowane abo su njewokalne napodobnjowanje zukow. Špański digraf "LL" se w Guaranišćinje njewužywa.

Pismiki z tildu wót "E", "I", "U", "Y" a "G" w pismach [[ISO 8859-1|ISO Latin-1]] k dispoziciji njestoje. Pismik "G" z tildu samo ako pśedzgótowjona pismikowa kombinacija w znamješkowej sajźbje njejo. W digitalnych wokolinach, w kótarychž toś te glyfy njejsu k dispoziciji, se tilda cesto głownemu pismikoju postponujo ("E~", "I~", "U~", "Y~", "G~") abo se wersija z cirkumfleksom wužywa ("Ê", "Î", "Û", "Ŷ", "Ĝ").

[[Akut (pismo)|Akut]] "´" se ako diakritiske znamješko wužywa, aby pśizukowanje (''muanduhe'') pokazowało. Jolic se žeden akcent njestaja, se slědna złožka pśizukujo. Pśikłady: ''syva'' [sy'va] ("coło"), ''áva'' ['ava] ("włosy"), ''tata'' [ta'ta] ("wogeń"), ''tái'' [taj] ("popjerjony").

== Stawizny ==

Až do špańskego dobyśa Pódpołdnjoweje Ameriki w [[15. lětstotk]]u, [[Guaraní (lud)|Guaraní]] su pismo njeměli. Prědne guaraniske teksty buchu wót [[jezuit]]skich [[misionar]]ow pód wužywanjom łatyńskego alfabeta napisane. Mjeršnik [[Antonio Ruíz de Montoya]] jo dokumentěrował rěc mjaz drugim w swójima knigłoma ''Tesoro de la lengua guaraní'' (Guaranisko-špański słownik, śišćana w lěśe 1639) a ''Arte y bocabvlario de la lengua guaraní'' (kompendium gramatiki a słownik, śišćany w lěśe 1722).

Alfabet a pisanje, kótarež buštej w toś tyma ranyma knigłoma wužywanej, stej byłej inkonsistentnej a stej se signifikantnje wót modernego alfabeta a modernego pisanja rozeznałej. W lěśu [[1867]] jo zasajźił Mariscal [[Francisco Solano López]], tegdejšy prezident Paraguayja, wuběrk za regulěrowanje pisneje rěcy. Ale wuběrk njejo był wuspěšny.

Pismo bu w jogo źinsajšnej formje w lěśe [[1950]] wót rěcnego kongresa guaranišćina w Montevideo na iniciatiwje wót [[Reinaldo Decoud Larrosa]] zrědowane. Toś ten standard jo wobwliwował se pśez notaciju mjazynarodnego fonetiskego alfabeta a wužywa se něnto wšuźi w Paraguayju.

Pśi wšym hyšći eksistěrujo njezjadnosć mjaz literatami wó detailach toś togo standarda. Někotare eksperty měnja, až digraf "CH" měł se do "[[X]]" změniś a pismik "G" z tildu se pśez jadnory "G" narownaś a tilda měła na susedny wokal pśejś.

Guaraniske mě za alfabet, ''achegety'', jo [[neologizm]], kótaryž bu z ''a-che-ge'' (mjenja prědnych tśoch pismikow) a ''ty'', kótaryž "zrědowanje", "ansambel" wóznamjenijo, wutwórjony.

== Eksterne wótkaze ==

* [http://www.datamex.com.py/guarani/neetekuaa/el_abecedario.html Pśirownanje mjaz stareju a noweju pisańskeju wašnju]

[[Kategorija:Alfabet]]
[[Kategorija:Guaranišćina]]
