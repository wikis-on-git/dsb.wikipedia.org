[[Dataja:Tux.svg|thumb|[[Tux]], logo systema Linux]]
'''Linux''' [ˈliːnʊks] teke pomjenjony '''GNU/Linux''' jo familija [[lichotna software|lichych]], [[unix]]-pódobnych [[źěłańskich system|źěłańskich systemow]], wužywajucych [[Linux-kernel]].

[[Distribucije Linuxa]] su kombinacije Linux-kernela a wubranej software, kótarež se njewótwisnje wuwijaju. Pśigótowaŕ distribuciji wobstara źěl źěła twarjenja gótowego systema. Pśi twarjenju Linuxa wobźěluju se firmy, organizacije a teke dobrowólniki. Wobstoje ako dermotne (na pś. [[Debian]], [[Fedora]]) tak teke komercielne distribucije (na pś. [[Red Hat]], [[SUSE]]).

Linux se wužywa na wjele pólach: w [[serwer]]ach, supercomputerach, [[personalny computer|personalnych computerach]], [[router]]ach a systemach embedded, a teke [[mobilny telefon|mobilnych telefonach]] (ako baza systema [[Android]]). Ako system za serwery jo Linux jaden z nejwěcej wužywanych źěłańskich systemow; ako system za personalne computery njejo tak popularny. K wužywarjom Linuxa słušaju teke wjelike pśedewześa a kněžarstwa, na pśikład francojski parlament, departement wěstosći USA, [[München]], [[Amazon]], [[Google]], [[Peugeot]] a [[Samsung]].

Mě ''Linux'' póchada wót awtora Linux-kernela, Fina [[Linus Torvalds|Linusa Torvaldsa]], kenž dotychměst nawjedujo wuwiśe kernela.

== Wuglěd ==
<gallery caption="Pśikłady">
Dataja:GNOME Shell.png|[[GNOME]] 3
Dataja:KDE Plasma Desktop 4.9.png|[[KDE]] 4
Dataja:Unity 5.12 on Ubuntu 12.04.png|[[Unity]]
Dataja:XFCE-4.8-Desktop.png|[[Xfce]]
Dataja:Linux Mint 15 Cinnamon.png|[[Cinnamon]]
Dataja:E17 screenshot.jpg|[[Enlightenment]]
Dataja:Bash screenshot.png|[[Bash]] (cysto tekstowy interface)
</gallery>
Na rozdźěl k wjele komercielnym systemam, njewobstoj jaden zunificěrowany grafiski pówjerch za Linux, dokulaž Linux njejo mócnje zwězany z takim pówjerchem (móžne jo instalěrowaś system bźez njogo a jano w tekstowem interface źěłaś − na pśikład na serwerach). Popularne grafiske pówjerchy su [[KDE]] a [[GNOME]], kenž njejsu specifiske za Linux, ale źěłaju na wjele unix-pódobnych systemach. Wobstoj teke wjele drugich grafiskich pówjerchow o wšakorakim wuglědanju. Zwětšego jadna distribucija wubjerjo za sebje jaden pódprěty grafiski pówjerch, su pak distribucije, kótarež daju wužywarjom liche wuzwólenje.

== Software ==
Na zachopjeńku instalacija nowej software jo se wótměwała z wužyśim [[kompilacija|kompilaciji]] [[žrědłowy kode|žrědłowego koda]] programa, a źěłowe rědy za kompilaciju su byli wažne źěle systema. Někótare distribucije su stwórili swójske formaty ''binarnych paketow'', to wuznamjenijo paketow z kompilěrowanymi programami. Něnto wjele distribucijow dajo móžnosć lažkej instalaciji nowej software pśez ''managera paketów'', kótaryž grafiski pokazujo pakety a awtomatiski je wólodujo a konfigurěrujo, tak až wužywaŕ njemusy rozměś techniskich detailow. Zasej jo pak móžne, programy direktnje z žrědłowego koda instalěrowaś, ga njewobstoj binarny paket za danu distribuciju abo wužywaŕ co optiměrowaś program za swój Computer.

Popularne formaty binarnych paketow su [[deb]] (stwórjony za distribuciju [[Debian]], teke wužywany na pś. wót [[Ubuntu]]) a [[RPM]] (stwórjony za [[Red Hat]], teke wužywany na pś. wót [[Fedora]], [[SUSE]], [[CentOS]] a [[Mandriva]]). Zwětšego jadna distribucija wužywa jano jaden format binarnych paketow, jo pak móžne konwertěrowanje mjazy formatami. Paket w danem formaśe pśigótowany za jadnu distribuciju móžo źěłaś w drugej distribuciji, pak njama k tomu garantiji we wšych padach. Za formaty wobstoj wjele programow za zastojanje paketami - ako grafiske, tak teke tekstowe.

Su distribucije, źož do togo casa instalacija software wótměwa se pśedewšym z žrědlowego koda. Tak jo na pś. w [[Gentoo]], kenž specielnje spěchujo taku wašnju źěła.

[[Kategorija:Lichotna software]]
