{{Infokašćik rěka
|mě=Ebro/Ebre
|mě serbske=Ebro
|wobraz=Zaragoza shel.JPG
|wopis=Ebro w [[Saragosa|Saragosy]]
|stat=[[Špańska|Špańsku]]
|chórgoj={{chórgoj|Špańska}}
|žrědło=Sierra del Cordel
|wulew=do [[Srjejźne mórjo|Srjejźnego mórja]]
|kórta=
|šyrokosć kórty=
|wopis kórty=
|dłujkosć=925
|pśestrěń=83.093
}}

'''Ebro''' ([{{IPA|ˈeβɾo}}]; [[katalańšćina|katalański]] '''Ebre''' [{{IPA|ˈeβɾə}}]) jo wjelika rěka w dłujkem zajtšu [[Špańska|Špańskeje]]. Z dłujkosću wót 925 km jo wóna pó rěce [[Tajo]] druga nejdlejša rěka [[Iberiska połkupa|Iberiskeje połkupy]]. Jeje rěcyna ma pśestrěń wót něźi 83.000 km². W starowěku jo njasła rěka łatyńske mě ''Iberus''. Ceła połkupa bu pó rěce pomjenjowana.

Rěka wužrědli se w [[Kantabriske góriny|Kantabriskich górinach]] we wjasce ''Fontibre'' (''fontes iberis'', „žrědła Ebra“) we wusokosći wót 1600 m. Běžy do pódzajtšnego směra pśez regiony [[Kantabriska]], [[Kastilska-Léon]] a [[La Rioja]], źož se namaka znate winowe plahowanišćo ''Rioja''. Pótom pśeběžyjo Ebro awtonomne regiony [[Navarra]], [[Aragoniska]] a [[Kataloniska]]. Stolica Aragoniskeje jo znate uniwersitne město [[Saragosa]] nad Ebrom. W pódpołdnjookataloniskej prowincy [[Tarragona]] namaka se 300 km² wjeliki [[delta]] Ebra, kótaryž stoj wót lěta [[1983]] pód pśirodošćitom. Mjaz městoma [[Amposta]] a [[Deltebre]] wulewa se rěka do [[Srjejźne mórjo|Srjejźnego mórja]].

Pśi pśewažnje wót dłujkego wjacora do krotkego zajtša běžecej rěce su natwarili tśi rěcne zawěry k dobywanju energije za katalańsku metropolu [[Barcelona]].

== Wobraze ==
<gallery>
Dataja:TortosaBlickAufStadtUndEbro.jpg|Ebro w měsće [[Tortosa]]
Dataja:Ebro2.jpg|Górny běg rěki
Dataja:Delta de l'Ebre.jpg|W delśe Ebra
</gallery>

== Wótkaz ==
{{Commonscat|Ebro River|Ebro}}

[[Kategorija:Rěka w Špańskej]]
[[Kategorija:Kataloniska]]
