Prědne znate wobydlerje źinsajšneje [[Łužyca|Łužyce]] jo byli [[Celty|celtiske]] ludy. Nastpnje pla lěta 100. pśed Christusom, jo było wobsedlenje pśez germaniski lud [[Semnoni|Semnonow]].
Jich městno pśi śěganju ludow su wobsajźili [[Słowjany|słowjańske ludy]]. Jich pótomniki su źinsajšne [[Serby]].

[[Wobraz:Origins_700.png|thumb|400px|Ludy słowjańske wokoło 700 lěta]]W lětach 623-658 Łužyca jo była we [[Wjerchojstwo Sama|wjerchojstwje Sama]], prědny znaty kraj [[pódwjacorne Słowjany|pódwjacornych Słowjanow]]. Wót 7. do 8. stolěśa su w Łužycy byli rodowe wjerchojstwa wjeźone pśez serbskich wjerchow. Jaden z nich - [[Miliduch]], "kral" serbskich rodow - jo se bił w lěśe 806 z [[Franki|Frankami]]. W 9. stolěśu su slušali do [[Welika Morawska|Welikeje Morawskeje]]. Tak jo było do lěta 907. W lěśe 963 su se dobyli pśez Gero, markgrobu [[Sakska|sakskeje]] [[Pódzajtšna marka|Pódzajtšneje marki]]. W lěśe 1002 [[Bolesław Chrobry]] jo pśirědował Łužycu k Pólskej, což jo se pśipoznało w [[Budyšyn|Budyšynskej]] měrje (1018). Pózdźej zasej w [[Nimsko|nimskich]] nabrankach (měr Budyšyna, 1031) ako źěł [[Marka Mišnjo|marki Mišnja]], českich [[Luksemburgi|Luksemburgow]] pód nimskim kejžorom [[Karl IV|Karlom IV]].

W lětach 1635-1815 su byli źěl Sakskeje, pózdźej jo słušało teke źěl k [[Pšuska|Pšuskej]] (połnocny źěl pó rozdźelenju Sakskeje w 1815). Wót 12. stoleśa intensiwne nimske wusedlowanje - głownje w górach, městach a luźi bźeze zemje - jo wugbało, až Słowjany su bywali wót 13. stoleśa mjeńšynu w tom regionje.

[[Wobraz:Sorben.jpeg|thumb|left|200px|Serby źinsa]]W lěśe 1815 pśi administratiwnej reformje Pšuskeje su pśirědowali podpółnocnu Łužycu do noweje prowincy Šlazyńskeje. Wót 1871 ceła Łužyca słuša k zjadnośonej Nimskej. W lěśe 1919 delegacija Serbow jo se wobźěliła na [[Konferenca Versailleska konferenca|Versailleskej konferency]], źož su pominali pógromadny kraj z [[Česka|Českeju]]. Ale njejsu jim k słowoju pśiś dali.

Pó zasejzjadnośenju Nimskeje 3. oktobra 1990 su se Serby procowali wó wutwórjenje awtonomnego stata, ale zwězkowe kněžarstwo w [[Barliń|Barlinje]] njejo zwoliło do togo a jo rozdźěliło strony Serbow znowego mjazy Sakskej a [[Bramborska|Bramborskej]]. Ale Serby maju pśawa narodnych mjeńšyn - maju swóje šule a kulturne organizacije; napise na wobchodowach toflach městow a zastojnstwow su dwójorěcne.

== Rane Stawizny (srjejźowěk) ==
=== Zasedlenje ===
=== Žywenje ===
==== Bogi ====
==== Góspodarske wótnogi a rucnikarstwo ====
=== Germanizacija ===
Prědny podtłocowanje Serbow pśez Nimcow

Intensiwnjejše nimske wobsedlenje serbskich stronow namakamy w stawiznach Serbow prědny raz pód [[Heinrich I.|Heinrichom I.]] Za tym až ten běšo wujadnał we wójnje pśeśiwo [[Hungorska|Hungorskej]] w lěśe 926 tuchylny pśiměr, jo měł zaměr swójo mócnarstwo w pódzajtšu rozšyriś. Z tym jo kśěł na jadnom boce zajźowaś, až słowjańske rody by mógli pódpěraś hungorsku armeju w dalšej wójnje pśeśiwo Hungorskej. Na drugem boce jo kśěł kolonizěrowaś strony, aby wót nich wótedankow pominał. Togodla jo zadobył se 927 do strony słowjańskich rodow pódzajtšny [[Łobjo|Łobja]]. W kšutej zymje 928/929 jo dobył pśez wugłodnjenje, wótpalenje a militarna móc ako ''Branibor'', kótaraž jo była centrum [[Stordorjany]], tak teke pó dwaźasćich dnjach woblěgowanja grod ''Gana'', kenž jo był głowna twardnica [[Dalaminty|Dalamintow]]. Pśipodla Heinrich jo dał dorosćonow wusmjerśiś, źiśi znjewólniś a swojich wójnarjow grod rubiś. Aby šćitał pódzajtšne granice, jo dał natwariś twardnice, pód nimi grod [[Mišnjo]].
Ale Serby su derili slědk, z tym až su pśeprěkowali Łobjo a nadpadnuli grod ''Walsleben'', su wópalili jo a su wusmjerśili kuždych wobydlarjow. Togodla Heinrich a swóje wójaki su maršěowali w bogatej licbje pśeśiwo [[Lunkini]]. To jo źinsajšne město ''Lenzen'' a jo było tencas zazdaśim nejwažnjejša twardnica Serbow. Na 1. september su wobstupili Lunkini a wetom až styridnjowske woblěgowanje su pśišeli druge serbske rody, aby pomogali. Dnja pětego septembra jo se stało wjelika bitwa mjazy Saksojskimi a Serbami. Chtož jo mogł wuběgnuś wójowanišćoju, jo wumrěł zwětšego we wokolnych bagnach. Chronisty su myslili, až 120'000 až do 200'000 su pśisajźili swóje žywenja.<ref>Georg Grüneberg: ''1. Teil:Eintritt in die Geschichte mit einer Schlacht.'' W: ''Märkische Allgemeine.'', 31.08.2004. wótwołane: 09.07.2009.</ref>  Źinsa se wuchada wót togo, až take licby su spśegnawane, ale to pokaza, kaki wuznam bitwa jo měła. Na 6. september Serby su se powdali. Muže su musali wótedaś broni a su se wótkatowali, žeński a źiśi su se łapili. 
Tak wšykne serbske sedlarske strony su słušali k mócnarstwoju Heinricha I., zawěsće teke źinsajšna [[Dolna Łužyca|Dolna]] a [[Górna Łužyca]].
Pó smjerśi Heinricha jo pśewzeł tron swój syn [[Otto I.]] w lěśe 936. Ten jo zasajźił [[Gero]] ako markgroba [[Saksojska Pódzajtšna Marka|Saksojskeje Pódzajtšneje Marki]]. Ta strona se wupśestrěła mjazy Łobjom, [[Hafel|Hafelom]] a [[Solawa|Solawu]]. Gero jo pókšacował  pódtłocowanje Serbow. W lěśe 939 wón jo pśepšosył 30 serbskich wjerchow ku gósćinje a ako su byli bśez brónjow, su se mordowali.
''Biskupstwo Branibor'' a ''biskupstwo Havelberg'' stej se załožyłej 948 a stej se pódstajiłej ''arcybiskupstwoju magdeburgoju''. Stej dejałej se staraś wó christijanizaciju wobsajźonych stronow.
Jo slědowało zběžk Serbow, ale pó někotare bitwy, Gero jo dobył 965 nad  [[Milcany|Milcanami]], [[Łužycany|Łužycanami]] a [[Lutice|Luticami]] a tak jo rozšyrił kněstwo až do [[Odra|Wodra]].
We ''wjelikich zběžku wót 983'' pak su se zwignuli słowjańske rody pśeśiwo kněstwoju [[Pódzajtšne Franki|Pódzajtšnych Frankow]]. Pód wjednistwom Luticow jo se raźiło jomu se wulichowaś za 150 lětow a swóju samostatnosć slědk dobyś. Zběžk jo wujšeł wót [[Retra|Retri]] a jo zachopił na 29. junij 983 z nadpadom na biskupstwo Havelberg, pśi comž biskup Dudo jo se wusmjerśił. Jo slědowało znicenje groda a biskupskego sedła Branibora a [[Stara Marka|Stareje Marki]], w kótarejž su wurubili ''kloštar Kalbe''.Wšykne nimske politiske a cerkwine zastupniki su se wugnali. Teke [[Obodrity]] su se pśizamknuł a su kóncowali ''biskupstwo Oldenburg'', kenž jo lažało w njom stronje. Pón su nadpadnuli [[Hamburg]], ale Nimske su mógali zaźaržaś nad wjednistwom biskupa Giselhera wobsajźenja na pódwjacor Łobja. 
Serby nad sakskim a durinskim kněstwo njejsu wobźelili na zběžku.
Zběžk jo był kóńc prědneje faze nimskego pódzajtšnego sedlišća, pśeto lěcrownož wót lěta 985 nimske wjerchy su wójowali gromaźe z polskim wjerchom Mieszkom I. a pózdźej z [[Bolesław Chrobry|Bolesławom I.]] kužde lěto péśiwo Słowjanami, njejo se raźiło jomu stronu zasej pódejśpiś.
Akle w lěśe 1134 jo była zasej dobyś pśez [[Albrecht Mjadwjeź|Albrechta Mjadwjeźa]].
Kněstwo Nimcow jo było pśetergnuś teke w lěśe 1002, dokulaž  něgajšny zwězkaŕ Boleław I. Chrobry jo wobsajźił strony Łužycanow a Milcanow. Togodla [[Heinrich II.]] jo změnił swóju politiku a jo se zwězał z Luticami w lěśe 1003. Wót 1004 su wójowali pśeśiwo Pólskej. Jo slědowało wjele biśow z rozdźělymi wukóńcami někotare pśiměry. Ale akle w [[Budyšyna|Budyšynskej]] Měrje su se dojadnali, až Bolesław jo wobchował strony. Su wóstali w polskem swójstwje až do lěta 1131.
Christijanizacija jo zachopiła w źasetem stolěśu. Pśi tom jo mogało pśez natwarjenje biskupstwow nic jano misionarizěrowanje se pógóniś, ale teke granicne strony se šćitaś. Serby, Milcany a Luticy su musali wótedaś źasetkowy dank na biskupa Mišnja.
Teke za šćitanje granicnych stronow markgroby su natwarili ''Burgwarden''. Tak Słowjany su musali płaźiś wótedanki na lenowego kněza. W tom casu jo dało hyšći, a teke pózdźej, słowjańske [[Župane]].  To su byli sudniki, kótarež su suźili pó starem słowjańskem pšawje w wót Nimcow wobsajźonych stronach.  

== Stawizny Serbow wót 1900 až do kóńca drugeje swětowa wójna ==
=== Zachopjeńki 1900 stolěśa (1900-1918) === 
=== Wajmarska Republika (1918-1933) ===
=== Nacionalsocializm (1933-1945) ===
== Pówójnski cas ==
=== Cas pó nationalsocializmom a NDR-casom (1945-1961) ===

== Literatura ==
* [http://de.wikipedia.org/wiki/Sorben Wikipedija: Serby (nimski)]
* [http://de.wikipedia.org/wiki/Heinrich_I._(Ostfrankenreich) Wikipedija: Heinrich I. (nimski)]
* [http://www.maerkischeallgemeine.de/cms/beitrag/10292749/1153385 Rozpšawa "Märkische Allgemeine" wó stawiznach Lenzena (nimski)]
* [http://www.wikipedia.org/wiki/Otto_I._(HRR) Wikipedija: Otto I. (nimski)]

== jadnowósoby dopokaz ==
<references />
[[Kategorija:Łužyca]]
[[Kategorija:Serby]]
[[Kategorija:Stawizny]]

{{Pśeźěłuj|iwiki|zarodk|sources|style}}
[[szl:Gyszichta Sorbůw]]
