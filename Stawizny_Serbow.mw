[[Wobraz:Origins_700.png|thumb|400px|Ludy słowjańske wokoło 700 lěta]]
[[Wobraz:Sorben.jpeg|thumb|right|300px|Serby źinsa]]
Prědne znate wobydlarje źinsajšneje [[Łužyca|Łužyce]] su byli [[Kelty|keltiske]] ludy. Pón, wokoło lěta 100. pśed Kristusom, toś ta zemja jo była wobsedlona pśez germaniski lud [[Semnoni|Semnonow]]. Jich městno w běgu śěganja ludow su wobsajźili su wobsajźili [[Słowjany|słowjańske ludy]]. Jich pótomniki su źinsajšne [[Serby]].

== Rane stawizny (srjejźowěk) ==
W lětach 623-658 Łužyca jo słušała do [[Wjerchojstwo Sama|wjerchojstwa Sama]], prědnego znatego kraja [[pódwjacorne Słowjany|pódwjacornych Słowjanow]]. Wót 7. do 8. stolěśa su w Łužycy byli rodowe wjerchojstwa wjeźone pśez serbskich wjerchow. Jaden z nich - [[Miliduch]], "kral" serbskich rodow - jo se bił w lěśe 806 z [[Franki|Frankami]]. W 9. stolěśu su słušali do [[Wjelika Morawska|Wjelikeje Morawskeje]]. Tak jo było do lěta 907. W lěśe 963 su se dobyli pśez Gera, markgrobu [[Sakska|sakskeje]] [[Pódzajtšna marka|Pódzajtšneje marki]]. W lěśe 1002 [[Bolesław Chrobry]] jo pśirědował Łužycu k Pólskej, což jo se pśipóznało w [[Budyšyński měr|Budyšyńskem měrje]] (1018). Pózdźej zasej w [[Nimsko|nimskich]] nabrankach (1031) ako źěł [[Marka Mišnjo|marki Mišnja]], českich [[Luksemburgi|Luksemburgow]] pód nimskim kejžorom [[Karl IV|Karlom IV]].

Intensiwnjejše nimske wobsedlenje serbskich stronow namakajomy w stawiznach Serbow prědny raz pód [[Heinrich I.|Heinrichom I.]] Za tym až ten běšo wujadnał we wójnje pśeśiwo [[Hungorska|Hungorskej]] w lěśe 926 tuchylny pśiměr, jo měł zaměr swójo mócnarstwo w pódzajtšu rozšyriś. Z tym jo kśěł na jadnom boce zajźowaś, až słowjańske rody by mógli pódpěraś hungorsku armeju w dalšej wójnje pśeśiwo Hungorskej. Na drugem boce jo kśěł kolonizěrowaś strony, aby wót nich wótedankow pominał. Togodla jo zadobył se 927 do strony słowjańskich rodow pódzajtšny [[Łobjo|Łobja]]. W kšutej zymje 928/929 jo dobył pśez wugłodnjenje, wótpalenje a militarna móc ako ''Branibor'', kótaraž jo była centrum [[Stordorjany]], tak teke pó dwaźasćich dnjach woblěgowanja grod ''Gana'', kenž jo był głowna twardnica [[Dalaminty|Dalamintow]]. Pśipódla Heinrich jo dał dorosćonych wusmjerśiś, źiśi znjewólniś a swójich wójnarjow grod rubiś. Aby šćitał pódzajtšne granice, jo dał natwariś twardnice, pód nimi grod [[Mišnjo]].

Ale Serby su derili slědk, z tym až su pśeprěkowali Łobjo a nadpadnuli grod ''Walsleben'', su wópalili jo a su wusmjerśili kuždych wobydlarjow. Togodla Heinrich a swóje wójaki su maršěrowali w bogatej licbje pśeśiwo [[Lunkini]]. To jo źinsajšne město ''Lenzen'' a jo było tencas zazdaśim nejwažnjejša twardnica Serbow. Na 1. september su wobstupili Lunkini a wetom až styridnjowske woblěgowanje su pśišeli druge serbske rody, aby pomogali. Dnja pětego septembra jo se stało wjelika bitwa mjazy Saksojskimi a Serbami. Chtož jo mógał wuběgnuś wójowanišćoju, jo wumrěł zwětšego we wokolnych bagnach. Chronisty su myslili, až 120'000 až do 200'000 su pśisajźili swóje žywjenja.<ref>Georg Grüneberg: ''1. Teil:Eintritt in die Geschichte mit einer Schlacht.'' W: ''Märkische Allgemeine.'', 31.08.2004. wótwołane: 09.07.2009.</ref>  Źinsa se wuchada wót togo, až take licby su spśegnawane, ale to pokaza, kaki wuznam bitwa jo měła. Na 6. september Serby su se powdali. Muže su musali wótedaś broni a su se wótkatowali, žeński a źiśi su se łapili.
 
Tak wšykne serbske sedlarske strony su słušali k mócnarstwoju Heinricha I., zawěsće teke źinsajšna [[Dolna Łužyca|Dolna]] a [[Górna Łužyca]].
Pó smjerśi Heinricha jo pśewzeł tron swój syn [[Otto I.]] w lěśe 936. Ten jo zasajźił [[Gero]] ako markgroba [[Saksojska Pódzajtšna Marka|Saksojskeje Pódzajtšneje Marki]]. Ta strona se wupśestrěła mjazy Łobjom, [[Hafel|Hafelom]] a [[Solawa|Solawu]]. Gero jo pókšacował  pódtłocowanje Serbow. W lěśe 939 wón jo pśepšosył 30 serbskich wjerchow ku gósćinje a ako su byli bźez bronjow, su se mordowali.
''Biskupstwo Branibor'' a ''biskupstwo Havelberg'' stej se załožyłej 948 a stej se pódstajiłej ''arcybiskupstwoju Magdeburgoju''. Stej dejałej se staraś wó christianizaciju wobsajźonych stronow.

Jo slědowało zběžk Serbow, ale pó někotare bitwy, Gero jo dobył 965 nad [[Milcany|Milcanami]], [[Łužycany|Łužycanami]] a [[Lutice|Luticami]] a tak jo rozšyrił kněstwo až do [[Odra|Odry]].

We ''wjelikich zběžku wót 983'' pak su se zwignuli słowjańske rody pśeśiwo kněstwoju [[Pódzajtšne Franki|Pódzajtšnych Frankow]]. Pód wjednistwom Luticow jo se raźiło jomu se wulichowaś za 150 lětow a swóju samostatnosć slědk dobyś. Zběžk jo wujšeł wót [[Retra|Retri]] a jo zachopił na 29. junij 983 z nadpadom na biskupstwo Havelberg, pśi comž biskup Dudo jo se wusmjerśił. Jo slědowało znicenje groda a biskupskego sedła Branibora a [[Stara Marka|Stareje Marki]], w kótarejž su wurubili ''kloštaŕ Kalbe''.Wšykne nimske politiske a cerkwine zastupniki su se wugnali. Teke [[Obodrity]] su se pśizamknuł a su kóncowali ''biskupstwo Oldenburg'', kenž jo lažało w njom stronje. Pón su nadpadnuli [[Hamburg]], ale Nimske su mógali zaźaržaś nad wjednistwom biskupa Giselhera wobsajźenja na pódwjacor Łobja. 
Serby nad sakskim a durinskim kněstwo njejsu wobźělili na zběžku.

Zběžk jo był kóńc prědneje faze nimskego pódzajtšnego sedlišća, pśeto lěcrownož wót lěta 985 nimske wjerchy su wójowali gromaźe z pólskim wjerchom Mieszkom I. a pózdźej z [[Bolesław Chrobry|Bolesławom I.]] kužde lěto pśeśiwo Słowjanami, njejo se raźiło jomu stronu zasej pódejśpiś.

Akle w lěśe 1134 jo była zasej dobyś pśez [[Albrecht Mjadwjeź|Albrechta Mjadwjeźa]].
Kněstwo Nimcow jo było pśetergnuś teke w lěśe 1002, dokulaž  něgajšny zwězkaŕ Boleław I. Chrobry jo wobsajźił strony Łužycanow a Milcanow. Togodla [[Heinrich II.]] jo změnił swóju politiku a jo se zwězał z Luticami w lěśe 1003. Wót 1004 su wójowali pśeśiwo Pólskej. Jo slědowało wjele biśow z rozdźělnymi wukóńcami někotare pśiměry. Ale akle w [[Budyšyński měr|Budyšyńskem měrje]] su se dojadnali, až Bolesław jo wobchował strony. Su wóstali w pólskem swójstwje až do lěta 1131.

Christianizacija jo zachopiła w źasetem stolěśu. Pśi tom jo mogało pśez natwarjenje biskupstwow nic jano misionarizěrowanje se pógóniś, ale teke granicne strony se šćitaś. Serby, Milcany a Luticy su musali wótedaś źasetkowy dank na biskupa Mišnja.
Teke za šćitanje granicnych stronow markgroby su natwarili ''Burgwarden''. Tak Słowjany su musali płaśiś wótedanki na lenowego kněza. W tom casu jo dało hyšći, a teke pózdźej, słowjańske [[Župane]]. To su byli sudniki, kótarež su suźili pó starem słowjańskem pšawje w wót Nimcow wobsajźonych stronach.

=== Zasedlenje ===
=== Žywjenje ===
==== Bogi ====

* [[Swantowit]]
* [[Krodo]]
* [[Ljuba]]
* [[Flyns]]
* [[Rugewit]]
* [[Źiwa]]
* [[Prowe]]
* [[Porewit]]

== Stawizny Serbow wót 1600 až do 1900 ==

W lětach 1635-1815 su byli źěl Sakskeje, pózdźej jo słušało teke źěl k [[Pšuska|Pšuskej]] (połnocny źěl pó rozdźělenju Sakskeje w 1815). Wót 12. stolěśa intensiwne nimske wusedlowanje - głownje w górach, městach a luźi bźeze zemje - jo wugbało, až Słowjany su bywali wót 13. stolěśa mjeńšynu w tom regionje.

W lěśe 1815 pśi administratiwnej reformje Pšuskeje su pśirědowali pódpołnocnu Łužycu do noweje prowincy Šlazyńskeje. Wót 1871 ceła Łužyca słuša k zjadnośonej Nimskej. W lěśe 1919 delegacija Serbow jo se wobźěliła na [[Konferenca Versailleska konferenca|Versailleskej konferency]], źož su pominali pógromadny kraj z [[Česka|Českeju]]. Ale njejsu jim k słowoju pśiś dali.

== Stawizny Serbow wót 1900 až do kóńca drugeje swětoweje wójny ==
=== Zachopjeńki 20. stolěśa (1900-1918) === 

Na zachopjeńku 20. stolěśa młoźinske gibanje jo dojśpiło wutwórjenje někotarych towaristwa we jsach w bogatej licbje.
W tom casu teke dolnoserbske pismojstwo jo měło wjerašk ze zastupowarjom ako [[Juro Surowin]], [[Mato Kosyk]], [[Wilhelm Nowy]] a [[Bogumił Šwjela]], to su byli teke nejwuznamnjejše zastupniki togo casa. Pśez [[Maśica Serbska|Maśicu Serbsku]] te zastupniki su mógali serbsku kulturu towarišnostnje a wědomnostnje wobwliwowaś, k cesću tomu 1905 Chóśebuz jo swěśił 25. wrośenica wobstojanja Maśice Serbskeje. 
1912 Šwjela jo był sobuzałožowaŕ Domowiny. [[Domowina]] jo wědomnostne towaristwo, kótarež jo zajmy Serbow pódprěło a spěchowało. W tom casu jo było prědny raz, až dolno- a górnoserbski lud stej zgromadnje pśeśiwo germanizaciji a šowinizmoju wójowali. 

=== Wajmarska Republika (1918-1933) ===

Pśez załoženje Domowiny na 13.oktoberje 1912 we Wórjejcach, jo nastał žywy zajm za narodne a kulturelne žywjenje we jsach. Załožarje Domowiny, [[Jakub Bart-Ćišinski|Jakub Bart]], Bogumił Šwjela, Dwórnik, Króna a wucabniki Słodenk, Kral a Nawka, su zjadnośili 31 towaristwow z dogromady 2 890 cłonkow. Prědny pśedsedaŕ jo był Arnošt Bart a jogo pomogaŕ jo był faraŕ Bogumił Šwjela. To jo zachopjeńk rozmacha za Serbow, wósebnje w serbskem kulturelnem žywjenju. Prědna swětowa wójna jo pśetergnuła statkownosć w towaristwach, teke młode Serby su śěgnuli do wójny a su wumrěli za bźezmyslnu wójnu.

Pó wójarskej póbiśe Bart jo wójował za Łužycu ako swójski a lichotny stat, ale wón jo se raźił, dokulaž dobywarske mócy su měli druge plany z Nimskej. Skóńcnje Bart pśez Wajmarsku justiciju jo był popajźony a wón jo musał wuznaś, až jogo pśedewześe, njeglědajucy na pódpěra słowjańskich ludow, njejo k dostaśoju było. 

Z rozdźělnym srědkom a metodom stat a cerkwja stej pónižyłej Serbow a jich duchne wjednistwo, aby wuwijanje Serbow a jich narodne sebjewědobnje su wobgranicowali se. 1920 jo był samo wótźěl za Serbow, za wobglědowanje Serbow. Ale serbske spisowaśele, komponisty, wuměłce, duchowne a wucabniki su wopytowali serbskemu ludoju narodnu identitu zapósrědniś a se załožyli wšake towaristwa. Diskriminacija w nimskej pśiběrała, wósebnje pśi mjeńšynach, kaž Pólaki, Serby, Frize a Dany wóźiła k tomu, až 1924 towaristwo 
„Towaristwo narodnych mjeńšynow w nimskej“ se załožyła. Wóni su měli casopis “Kulturnawóla”, serbski žurnalist [[Jan Skala]] jo pśewzeł casopis 1925 ako redaktor .

Pó inflaciju a dopołne wochudnjenje źěłaśerjow, burow a stawow góspodarstwo jo mógło zmógnuś se. 1929 góspodarska kriza jo teke dośěgnuła nimsku, ako wuslědk kriza swětowego gospodarstwa.

=== Nacionalsocializm (1933-1945) ===
Z pśenjasenje mócy nimskego prezidenta Paula von Hindenburga na Nacionalsocialisty na 30. januarje 1933 jo se zachopiło śamny wótrězk za nimski a serbski lud.
Ako wšuźi w nimskej teke we Łužycy su byli popajźenja, kaž na pśikład Dr. Johann Ziesche, Martin Noack, Gustav Jannack, Ernst Bart, Kurt Krenz, Paul Neck a.t.d.
W aprylu 1933 serbski [[Sokoł]] a burski zwězk su musałej samej rozpušćiś se. W juliju 1933 casopise „[[Serbske Nowiny]]“ a “[[Serbski Casnik]]”{{fakt}} stej byłej zakazanej. Rownocasna serbska rěc w šulach jo była zakazana. 

W Českej, Pólskej, Belgiskej, Francojskej, Kanadiskej, Ameriki a Jugosłowjańskej su byli protesty pśeśiwo antisłowjańskemu póstupowanjeju. Ako nimski - tak teke serbski lud se naźejał se, až pśez nacionalsocialisty katastrofalna situacija se pólěpšyjo, togodla wjele Serbow su byli cłonki [[NSDAP]].

Na 27. decembrje 1933 nowy pśedsedaŕ jo był wucabnik Paul Nedo a jogo zastupnik jo był faraŕ Johannes Wenke. Njeglědajucy na śěžki wobstojnosći Domowina organizěrowała wót 1934 až do 1936 žywe kulturne žywjenje. Na pśikład serbski spiwański swěźeń we Wórjejcach abo prapremjera dramy  „Paliwaka“ w kopicy. [[Jurij Wjela]] jo pisał wjele powěsći a jo kritizěrował z tym nacionalsocialistow. 

Zakazoju Domowiny 1937 su slědowali dalšne zakaze, tak teke nałožowanja serbskeje rěcy w šulach, zakaza casnikarstwa, nakładnistwa a serbske śišćarnje su musali zacyniś, Serbski dom, biblioteka a archiw su byli konfiscěrowane. Serbske wucabniki a duchowny su byli w nimskich wobcerkach pśestajiś. Chto jo protestěrował pśeśiwo nacionalsocialistam jo  zasuźił popajźeństwa, abo teke w tom casu su byli deportacije do koncentraciskich lěgwow. Na pśikład Dr. Maria Grollmuß a Alois Andritzki su wumrěli w koncentraciskich lěgwach.

1940 [[Heinrich Himmler|Himmler]] jo planěrował wusedlenje Serbow ako „lud mimo  wjednika“ do pódwjacora. Druga swětowa wójna jo teke wjelgin špatna za Łužycu była a pśinjasła wjelike zgubjenja, wósebnje za dolnoserbske jsy.

== Pówójnski cas ==
=== Cas pó nacionalsocializmje a NDR-cas (1945-1961) ===

Na  9. maj 1945 serbski wuběrk jo było załožony w Praze. Cil wuběrka, zaprědka teke wót Domowiny, jo był pśirědowanje Łužyce na Čechosłowaksku, ale to jo było wótpokazaś južo 1946 wót sowjetskego wjednistwa. 
Domowina jo nowa se załožyła na 10. maj 1945 w Chrósćicach a mała cil serbsku identitu w Dolneje Łužyce se wóžywiś.

Pśez wuswójenje junkarjow a wójnskich złosnikow serbske mały bury a rolnikarje su dostali zemju a wuswójenje wjelikich zawodow jo wjadło k prědnym ludowym zawodam.
Wukubłanje serbskich nowowucabnikow, natwarjenje serbskego šulstwa a wukubłanje serbskich gymnaziastow w Čechosłowakskej su stwórili zakład za narodnu angažěrowanu serbsku inteligencu.  

Wobzamknjenje “kazni k zachowanjeju pšawow serbskeje ludnosći” na 23.3.1948 jo dało prědny raz w stawiznach małego luda statne garantije k šćitoju a k spěchowanjeju swojeje rěcy a kultury. To jo zakład za załoženje serbskich institucijow w pěśźasetych lětach a za spěchowanje serbskeje kultury na wjele pólow wuměłstwa a w sorabistice.

Za źiwanje serbskich zajmow jo był zawjasć wótźělenje z serbske nastupnosći, na pśikład kultura a nutśikowna politika, w danej NDR- ministarstwje.

Aby šćitaś rownostajenje serbskeje ludnosći, su wudali wšake wustawjenja.  Na pśikład stej zawjadłej serbska šulska wucba a dwójorěcne pópisanje wót zjawnych institucijow w nimskej stronje.
Weto jo prěgowała oficielne politika napśeśiwo Serbam wót reglementacije a kontrole, rownož wěsta samostatnosć su dostali. 

W pśirownanju k drugim mjeńšynam stej mógałej serbska kultura a wědomnosć šyroko se rozšyriś. Weto jo wuwjadło wopadowanje wót serbskego z wšednego dnja wjelgin malsny.
Program kubłanja a pódpěranje dwójorěcnosći stej wopadałej.

Zachopjeńki gibanja serbskeje kultury pó 1945 su byli wjelgin śěžko, dokulaž pjerwjej běrokratiske zajźawy sowjetskego boka su pśiwinuli. Akle pśez pśewześe saksojšciny kazni  Serbow pśez kraj Bramborska w lěśe 1950 jo se zmóžniło lěpše móžnosći za Serbow.

Pśez zachopjeńk mocneje industrializacije w pěśźasetych lětach Łužyca jo była centrum za energiju.
Togodla jamy za brunicu su nastali, serbske jsy su se zgubili to jo póspěšyło pśiměrjenje serbskeje rěcy.

Z nuzkanim kolektiwizaciju rolnikarstwa w lěśe 1960 jo było za wjele serbskich burow tšašne tšojenje. Serbska rěc jo se śišćała pitśku wěcej do doma a žywnosći a tak rozšyrjenje jo było jano śěžko móžno.

Góspodarstwo kraja jo měł katastrofalne slědy, dokulaž tysace staśanow su wuběgnuli wót NDR do BRD.

Na 13.8.1961 gibanje wuběgnjenja jo se stopował pśez twarjenje murje w Barlinju. Wóna jo źěliła Nimsku a ludnosć za něźi 3 lětźasetki.

== Cas wót 1989 ==

Pó zasejzjadnośenju Nimskeje 3. oktobra 1990 su se Serby procowali wó wutwórjenje awtonomnego stata, ale zwězkowe kněžarstwo w [[Barliń|Barlinju]] njejo zwóliło do togo a jo rozdźěliło strony Serbow znowego mjazy Sakskej a [[Bramborska|Bramborskej]]. Ale Serby maju pšawa narodnych mjeńšynow - maju swóje šule a kulturne organizacije; napise na wobchodowych toflach městow a zastojnstwow su dwójorěcne.

== Literatura ==
* Klaus J. Schiller, Manfred Thirmann: ''Geschichte der Sorben'', VEB Domowina- Verlag Bautzen 1979.
* [http://de.wikipedia.org/wiki/Sorben Wikipedija: Serby (nimski)]
* [https://de.wikipedia.org/wiki/Heinrich_I._(Ostfrankenreich) Wikipedija: Heinrich I. (nimski)]
* [https://archive.is/20041117030916/http://www.maerkischeallgemeine.de/cms/beitrag/10292749/1153385 Rozpšawa "Märkische Allgemeine" wó stawiznach Lenzena (nimski)]
* [https://de.wikipedia.org/wiki/Otto_I._(HRR) Wikipedija: Otto I. (nimski)]
* [[Ronald Lötzsch]]: ''[http://leibnizsozietaet.de/wp-content/uploads/2012/10/02_loetsch.pdf ''Die Sorben als nationale Minderheit in Deutschland''] (nimski)
* [https://archive.is/20051228060649/http://kulturportal.maerkischeallgemeine.de/cms/beitrag/10306666/511139 Rozpšawa "Märkische Allgemeine" wó stawiznach Serbow (nimski ]
* [https://web.archive.org/web/20111121073301/http://www.uni-potsdam.de/zfl/sorben_sose_2006/sorben_26_04_06_schurmann.pdf Uni Potsdam: Serby (nimski)]
* [https://archive.is/20130212125144/http://www.wendisches-museum.de/index.php?option=com_content&view=article&id=11&Itemid=16&lang=de Serbski muzej (nimski)]
* [http://www.sorben.de/kultura/Geschicht1.html Serby (nimski) ]

== Žrědła ==
<references />

[[Kategorija:Łužyca]]
[[Kategorija:Serbstwo| ]]
[[Kategorija:Stawizny]]
[[Kategorija:Stawizny Serbow]]

{{Pśeźěłuj|iwiki|zarodk|sources|style}}
