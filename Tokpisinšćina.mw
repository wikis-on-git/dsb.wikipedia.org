{{infokašćik rěc
|barwa=Kreolska
|mě serbske=Tokpisinšćina
|mě swójske=Tok Pisin
|kraje=[[Papua-Neuguinea]]
|rěcnicy=120.000 maminorěcnych, něźi 3-4 miliony drugorěcnych
|klasifikacija=[[Kreolska rěc]]
:Bazěrujo na engelšćinje
::Tokpisinšćina
|družyna pisma=[[łatyński alfabet]]
|oficielna rěc=[[Papua-Neuguinea]]
|iso_639-1=
|iso_639-2=tpi
|iso_639-2t=
|iso_639-3=[http://www.sil.org/iso639-3/documentation.asp?id=tpi tpi]
|wikipedija=tpi
|pśikład=Wóścenas
<pre style="overflow:auto;width:24em;">
Papa bilong mipela
yu stap long heven.
Mekim nem bilong yu i kamap bikpela.
Mekim kingdom bilong yu i kam.
Strongim mipela long bihainim laik bilong yu long graun,
olsem ol i bihainim long heven.
Givim mipela kaikai inap long tude.
Pogivim rong bilong mipela,
olsem mipela i pogivim ol arapela i mekim rong long mipela.
Sambai long mipela long taim bilong traim.
Na rausim olgeta samting nogut long mipela.
Amen.</pre>
}}

'''Tokpisinšćina''' (swójske mě ''Tok Pisin'') jo [[kreolska rěc]] w [[Papua-Neuguinea]]. Wót lěta 1975 wóna jo jadna z tśich narodnych rěcow w [[Papua-Neuguinea]]. Dwě dalšnej stej [[engelšćina]] a [[hirimotuwa rěc]]. 

Mimo togo jo drugim kreolskim rěcam pódobna, kaž na pś. [[Bislama|Bislamje]] na [[Vanuatu]], [[Pijin]]je na [[Salomony|Salomonach]] a [[Torres Creole]] na [[Torres Strait]] ([[Awstralska]]), kótarež su z melaneziskego pidgina nastali.

== Mě rěcy ==
Słowo Tok-Pisin póchada wót ''tok'' a ''pisin''. Pśi tom ''tok'' póchada z engelskego ''talk'', wobznamjenjece "rozgrono", ale teke "słowo", zdźělenje" a "rěc". ''Pisin'' wóznamjenja "[[pidgin]]" a originalnje póchada wót engelskego ''business''. Na rozdźěl wót sugestije mjenja Tok-Pisin njejo pidgin, ale [[kreolska rěc]].

Něga rěc jo měła druge mjenja, a to Melanesiski Pidgin (engelski ''Melanesian Pidgin''), Neo-Melanesišćina (engelski ''Neo-Melanesian''), Pidginowa Engelšćina (engelski ''Pidgin English'') a 'Tok Boi'. Ale něnto 'Tok Pisin' jo akceptěrowane mě rěcy.

== Oficialnosć a pśiswójźbne rěcy ==
Wóna jo jadna z oficialnych rěcow [[Papua-Neuguinea]], z [[Engelšćina|engelšćinu]] a [[hirimotuwa rěc|hirimotuwej rěcu]]), a nejcesćej powědana rěc w městnje. Wužywaju ju w medijach<!--komunikiloj--> a kněženju Papua-Neuguinea, lěcrownož mjeńše ako engelšćinu. Někotare bazowe šule wuwucuju w Tokpisinšćinje.

Njewužywaj [[Bislamšćina|Bislamšćinu]] ako mě za Tokpisinšćinu. Wónej stej dwě rozdźělnej rěcy, kótarejž pak stej blisko pśiswójźbnej.

== Powšykne ==
Rěc słužy pśedewšym komunikaciji mjaz pśisłušnikami rozdźělnych rěcnych zgromaźeństwow, ma pak - winacej ako nejwětše Pidgin-rěcy - teke se powyšowacu licbu [[Maśeršćina|maminorěcnych]] rěcnikow.

85% [[słowoskład]]a bazěrujo na [[engelšćina|engelskej]] rěcy, mjaztym zbytk wobstoj z melaneziskich słowow, ale samo słowa z [[Nimšćina|nimšćiny]] eksistěruju. Rěc ma wjele [[narěc]]ow, kaž na pś. mócnje wót engelšćiny wobwliwowany ''Waigani-Pidgin'' wokoło [[Port Moresby]]. Tokpisinšćina se jo z pidginoweje rěcy wuwiła, pśi tom toś te wuwiśe hyšći trajo, dokulaž [[maminorěcny|maminorěcne]] wót wšych rěcnikow hyšći su mjeńšyna. Ale toś ta kupka wjelgin rosćo, pśi comž wjele rěcow z jano małkimi licbami rěcnikow wótemrěju.

Pśikłady:

* apinun "wótpołdnjo; wjacor; dobre wótpołdnjo"
* misis "běła žona; manźelska"
* sik "chóry; chórosć; chóry byś"
** haus sik "chórownja"
* gude "dobry źeń"
* kaikai "jěź; jěsć"
* bulut, blut "kšej" (z nimskego ''Blut'')
* tenkyu "źěkujom se"

== Fonetika ==
[[Fonetika]] Tokpisinšćiny jo jadnorjejša ako ta engelšćiny. Eksistěrujo jano 16 konsonantow a 5 wokalow.

=== Konsonanty ===

{| class="wikitable"
!
! align="center"|[[Labialny konsonant|Labial]]
! align="center"|[[Koronalny konsonant|Koronal]]
! align="center"|[[Palatalny konsonant|Palatal]]
! align="center"|[[Welarny konsonant|Welar]]
! align="center"|[[Glotalny konsonant|Glotal]]
|-
! [[Kluzilny konsonant|Kluzil]]
| align="center"|/{{IPA|p b}}/
| align="center"|/{{IPA|t d}}/
|
| align="center"|/{{IPA|k g}}/
|
|-
! [[Frikatiwny konsonant|Frikatiwne]]
| align="center"|/{{IPA|(f) v}}/
| align="center"|/{{IPA|s}}/
|
|
| align="center"|/{{IPA|h}}/
|-
! [[Nazalny konsonant|Nazal]]
| align="center"|/{{IPA|m}}/
| align="center"|/{{IPA|n}}/
|
| align="center"|/{{IPA|ŋ}}/
|
|-
! [[Lateralny konsonant|Lateral]]
|
| align="center"|/{{IPA|l}}/
|
|
|
|-
! [[Aproksimantowy konsonant|Aproksimant]]
| align="center"|/{{IPA|w}}/
| 
| align="center"|/{{IPA|j}}/
|
|
|-
! [[Wibrant]]
| 
| align="center"|/{{IPA|r}}/
| 
|
|
|}

* Źož se dwa symbola jawitej, lěwy reprezentěrujo njespiwny konsonant.
* /{{IPA|t}}/, /{{IPA|d}}/, a /{{IPA|l}}/ mógu pak dentalne pak alweolarne konsonanty byś, mjaztym /{{IPA|n}}/ jo jano alweolarny.
* /{{IPA|b}}/, /{{IPA|d}}/, a /{{IPA|g}}/ mógu w někotarych narěcach pśenazalne byś: /{{IPA|<sup>m</sup>b}}/, /{{IPA|<sup>n</sup>d}}/ a /{{IPA|<sup>ŋ</sup>g}}/.<ref name="krifka" />
* /{{IPA|f v}}/ su wót staršych rěcnikow bilabialnje wugronjone: /{{IPA|ɸ β}}/, ale /{{IPA|f}}/ se cesto wót /{{IPA|p}}/ njerozeznawa.<ref name="krifka" />
* W nejwětšych narěcach Tokpisinšćiny, /{{IPA|r}}/ jo [[Podótk (fonetika)|podótk]] (engelski ''tap'') abo [[Klepk (fonetika)|klepk]] (engelski ''flap'').

==== Wěcej engelski ====
We wugronjenju, kótarež jo wěcej pódobne engelšćinje, eksistěruju dalšne fonemy, a to pśedewšym: /{{IPA|ʃ}}/, /{{IPA|ʘ}}/, /{{IPA|ʒ}}/, /{{IPA|dʒ}}/, /{{IPA|ð}}/, /{{IPA|z}}/ a /{{IPA|tʃ}}/<ref name="krifka" />.
{| class="prettytable"
! Fonem
! Pśikład
! Pśikład z pśidatnym fonemom<ref name="krifka" />
! Wóznam
|-
| /{{IPA|dʒ}}/
| vilis, viles 
|  vilidj
| wjas
|-
| /{{IPA|ʃ}}/, f
| pis 
| fish
| ryba
|-
| f
| lip 
| lif
| łopjeno
|-
| /{{IPA|ð}}/
| klos 
| kloudhz
| drastwa
|-
| /{{IPA|tʃ}}/
| tisim 
| tichim
| wucyś
|-
| /{{IPA|dʒ}}/
| senis 
| cheinj
| změna; změniś
|}

=== Wokale ===

Tok Pisin ma pěś wokalow, kótarež su wokalam w [[Špańšćina|Špańšćinje]], [[Japańšćina|Japańšćinje]] a dalšym pěśwokalnym rěcam pódobne:
{| class="wikitable" cellpadding="4"
!
! [[Prědny wokal|Prědny]]
! [[Centralny wokal|Centralny]]
! [[Slězny wokal|Slězny]]
|-
! align="left" | [[zacynjony wokal|Zacynjony]]
| align="center" | /{{IPA|i}}/
| align="center"  | 
| align="center"  | /{{IPA|u}}/
|-
! align="left" | [[Srjejźny wokal|Srjejźny]]
| align="center" | /{{IPA|e}}/
|align="center" | 
| align="center" | /{{IPA|o}}/
|-
! align="left" | [[Wótcynjony wokal|Wótcynjony]]
| 
| colspan=2 align="center"  | /{{IPA|a}}/
|}

Mimo togo eksistěruju tśi diftongi, a to ''ai'', ''au'' a ''oi''.
:''kaikai'' "jěź; jěsć"
:''haus'' "dom, huta"
:''boi'' "słužabnik; gólc"

=== Wósebnosći pśirownane z Engelšćinu ===
Na kóńcach słowow njejsu spiwne konsonanty, tak ze z konsonantow '''b'''/'''v''', '''d''', '''g''', '''dž'''/'''dz''' nastanu konsonanty '''p''', '''t''', '''k''', '''s'''. Jano słowo '''god''' se zda byś wuwześe, ale se wugroni z kóńcnym '''t'''.
{| class="prettytable"
! Tokpisinšćina
! Etymon
! Wóznam
|-
| bak, bek
| {{rěc/eN|en}} bag
| taša
|-
| bet
| {{rěc/eN|en}} bed
|
|-
| bilip
| {{rěc/eN|en}} believe
| wěriś
|-
| bis
| {{rěc/eN|en}} beads
| wobšyjk; parle
|-
| bris
| {{rěc/eN|en}} bridge
| móst
|-
| hait
| {{rěc/eN|en}} hide
| potajny
|-
| jas
| {{rěc/eN|en}} judge
| wusud
|-
| rot
| {{rěc/eN|en}} road
| kurs; droga
|}

Konsonantowe slědy na kóńcach słowow se teke zgubuju. Tu stej dwě warianśe móžnej: 
*wótpadnjenje 
*zasunjenje wokala.
{| class="prettytable"
! Tokpisinšćina
! Etymon
! Wóznam
|-
| akis
| {{rěc/eN|en}} axe
| sekera
|-
| amaun
| {{rěc/eN|en}} amount
|
|-
| danis
| {{rěc/eN|en}} dance
| reja
|-
| das
| {{rěc/eN|en}} dust
| proch
|-
| gip
| {{rěc/eN|de}} Gift
| gad
|-
| sikis
| {{rěc/eN|en}} six
| šesć
|}

== Gramatika ==
Kaž druge kreolske rěcy tokpisinšćina ma relatiwnje jadnoru gramatiku. Njeeksistěrujo [[konjugacija]] daniž [[deklinacija]]. 

=== Werby ===
W tokpisinšćinje eksistěruju tśi werbowe klasy.
* [[Werb]]y ze sufiksom (''-im'', z engelskego ''him''), kótaryž su [[transitiwnosć|transitiwne]], kaž na pś. ''giv'' "daś", ''givim'' "(co/kogo) daś".
** Ale někotare werby mógu bźez sufiksa transitiwne byś, kaž na pś. ''gat'' "měś", ''kaikai'' "jěsć" (Werb ''kaikaim'' ma drugi wóznam, a to "kusyś, kusnuś").
** Wjele werbow pśecej musy kóńcowku ''-im'' wužywaś, kaž na pś. ''abusim'' "měšaś", ''ainim'' "głaźiś", ''askim'' "pšašaś se; pšašanje", ''baim'' "kupiś", ''bihainim'' "slědowaś", ''harim'' "słyšaś", ''larim'' "dowóliś"
** Někotare werby mógu z kóńcowku ale teke bźez kóńcowki transitiwne byś, kaž na pś. ''bilip'', ''bilipim'' "wěriś", ''dring'', ''dringim'' "piś", ''lain'', ''lainim'' "wuknuś". Formy bźez kóńcowki ''-im'' pominaju prepoziciju ''long''.
** Někotare werby su z kóńcowku ''-im'' transitiwne, ale bźez kóńcowki su njetransitiwne, kaž na pś. ''boil'' "wariś se", ''boilim'' "wariś"; ''op'' "wótcyniś se", ''opim'' "wótcyniś", ''pait'', ''paitim'' "biś".
* Werby w póchadnej formje, toś bźez ''-im'', kótarež su intransitiwne.
** Někotare werby jano bźez kóńcowki wustupuju, kaž na pś. ''beten'' "bjatowaś", ''dai'' "mrěś", ''go'' "hyś", ''kam'' "pśiś", ''krai'' "drěś se; kśikaś; blariś se", ''ran'' "gnaś" (Transitiwny werb ''ranim'' ma drugi wóznam, a to "góńtwowaś; pśegónjowaś").
** Wjele werbow móžo teke z kóńcowku ''-im'' wustupowaś a su pótom transitiwne, kaž na pś. ''bruk'' "łamaś se", ''brukim'' "łamaś"; ''hait'' "chowaś se", ''haitim'' "chowaś".
* Pomocne werby.

Pśi někotarych werbach intransitiwna forma złožku pódwójujo, mjaztym až se toś te pódwójenje pśi wótwóźonej formje na ''-im'' njestawa. Na pś.
* ''lukluk'' "kukaś, glědaś"; ''lukim'' "wiźeś",
* ''toktok'' "powědaś z někim"; ''tokim'' "powědaś kogo wó com".

Wjele werbowych zdonkow góźi se ze sufiksom abo bźez sufiksa wužywaś.
{| class="prettytable"
! Intransitiwny
! Pśełožk
! Transitiwny
! Pśełožk
|-
| Mi save rait.<br />Mi inap rait.
| Móžom pisaś.
| Mi save raitim pas.<br />Mi inap raitim pas.
| Móžom list pisaś.
|-
| Em i rit.
| Wón/Wóna cyta.
| Em i ritim buk.
| Wón/Wóna knigły cyta.
|-
| Wara i boil pinis.
| Wóda se jo wariła.
| Meri i boilim wara pinis.
| Žona jo wódu warił.
|-
| Mi lukluk.
| (Ja) glědam.
| Mi lukim yu. // Mi lukim bikpela man.
| Wiźim śi. // Wiźim wjelikego muža.
|-
| Mi giv.
| Dam.
| Mi givim kaikai long meri.
| Dam žonje jěź.
|-
| Mi kat.
| Rěžom.
| Mi katim prut.
| Rěžom płod.
|}

Wjele werbow ma jano transitiwnu formu z kóńcowku -im.
{| class="prettytable"
! Transitiwny
! Pśełožk
! Komentar
|-
| askim
| pšašaś se; pšašanje
| Teke substantiw móžo byś.
|-
| kisim
| braś, wześ; dostaś
|
|-
| pilim
| cuś; dotyknuś (se)
|
|-
| putim
| połožyś, lagnuś; scyniś
|
|-
| salim
| pśedaś // słaś, pósłaś
| Za pśełožk ''słaś'' se alternatiwnje warianta ''salim i go'' wužywa.
|-
| yusim
| wužywaś
|
|}

Někotare transitiwne werby na ''-im'' bazěruju na drugich słownych družynach, kaž na pś. substantiw, adwerb, adjektiw.
{| class="prettytable"
! Słowne družyna
! Baza forma
! Pśełožk
! Transitiwny werb
! Pśełožk
|-
| adwerb
| bek
| slědk
| bekim
| mytowaś; narownaś, narownowaś;<br />wrośiś, wrośaś
|-
| adwerb
| bihain
| pó (+ lokatiw)
| bihainim
| slědowaś; napódobniś
|-
| substantiw
| bilip
| wěra
| bilipim
| wěriś
|-
| substantiw
| brum
| chóžyšćo
| brumim
| cysćiś, rěšyś
|-
| adjektiw
| daun
| dłymoki
| daunim
| póbiś, dobyś; dołoj pušćiś/pušćaś
|-
| substantiw
| kom
| cesak
| komim
| cesaś
|-
| substantiw
| kot
| sudnistwo, sud; wusud
| kotim
| pśeskjaržyś; wobśěžkaś se; zasuźiś
|-
| substantiw
| lait
| swětło
| laitim
| zapaliś 
|-
| substantiw
| win
| dych, wódych; powětš; wětš
| winim
| wěś, duś
|-
| substantiw
| win
| dobyśe
| winim
| póbiś, dobyś; pśetrjefiś
|}

Wótergi zmóžnja kóńcowka ''-im'' mjaz słowami rozeznawaś, kótarež by howacej homonymy byli.
{| class="prettytable"
! Słowne družyna
! Forma bźez sufiksa
! Pśełožk
! Transitiwny werb
! Pśełožk
|-
| substantiw
| het
| głowa; głowny
| hetim
| gramowaś; zajśpiś // z głowu zabuchnuś
|-
| adjektiw
| holi
| swěty
| holim
| źaržaś
|-
| substantiw
| kari // kar
| curry // awto
| karim
| wutraś; póroźiś, póroźowaś;<br />njasć, nosyś
|-
| adjektiw
| kol, kolpela
| zymny
| kolim
| wołaś
|}

==== Partikla ''i'' ====
Pó pronomeny za 3. wósobu w singularje, wše wósoby w pluralu a pó substantiwje ako subjekt musy partikla ''i'' staś. W prědnej a drugej wósobje singulara se nigdy njewužywa. W Engelšćinje se ''predicate marker'' mjenjujo.

Pó slědujucych słowach se partikla ''i'' móžo wuwóstajaś: ''mipela'', ''yupela'', ''ken'', ''laik''. Partikla pśed partiklu ''no'' stoj, kótaraž markěrujo negaciju.

Wótergi se partikla ''i'' ako formu werba "byś" pśełožyś.
{| class="prettytable"
! Bźez partikle ''i''
! Pśełožk
! Z partiklu ''i''
! Pśełožk
|-
! colspan="4" | Pozitiwne sady
|-
| Mi kam. // Yu kam.
| Pśidu. // Pśiźoš.
| Em i kam.
| Wón/Wóna pśiźo.
|-
| Mi kaikai. // Yu kaikai.
| (Ja) jěm. // (Ty) jěš.
| Ol i kaikai.
| Woni/Wóni jěźe.
|-
| Mi wok. // Yu wok.
| (Ja) źěłam. // (Ty) źěłaš.
| Tom i wok.
| Tom źěła.
|-
| Mipela go. // Yupela go.
| Źomy. // Źośo.
| Mipela i go. // Yupela i go.
| Źomy. // Źośo.
|-
|
|
| Sip i longpela.
| Łoź jo dłujka.
|-#
! colspan="4" | Negatiwne sady
|-
| Mi no kam. // Yu no kam.
| Njepśidu. // Njepśiźoš.
| Em i no kam.
| Wón/Wóna njepśiźo.
|-
| Mi no kaikai. // Yu no kaikai.
| (Ja) njejěm. // (Ty) njejěš.
| Ol i no kaikai.
| Wóni njejěźe.
|-
| Mi no wok. // Yu no wok.
| (Ja) njeźěłam. // (Ty) njeźěłaš.
| Tom i no wok.
| Tom njeźěła.
|-
| Mipela no go. // Yupela no go.
| Njejźomy. // Njejźośo.
| Mipela i no go. // Yupela i no go.
| Njejźomy. // Njejźośo.
|-
|
|
| Sip i no longpela.
| Łoź njejo dłujka.
|}

==== Partikle za casy ====
Dokulaž konjugacija felujo, za casy se partikle wužywaju. Pozicija partikle ''i'' wótwisujo wót wužywaneje partikle za cas. Stoj toś pśed ''bin'', ale pó ''bai''.
{| class="prettytable"
! Cas
! Partikla
! Pśikład
! Pśełožk
|-
| rowspan="2" | preteritum
| rowspan="2" | bin
| Mi bin go.
| (Ja) źěch. / (Ja) som šeł/šła.
|-
| Em i bin slip.
| Wón/Wóna jo spał(a).
|-
| rowspan="2" | perfekt
| rowspan="2" | pinis
| Mi go pinis.
| (Ja) som šeł/šła.
|-
| Ol i slip pinis.
| Woni/Wóni su spali.
|-
| rowspan="2" | futur
| rowspan="2" | bai
| Mi bai go.
| (Ja) pójdu.
|-
| Man bai i wok tumora.
| Muž buźo witśe źěłaś.
|}

'''Bai''' (abo dłujka warianta '''baimbai''') cesto samo stoj pśed subjektom, kaž na pś.
*'''Bai mi save.''' "(Ja) budu wěźeś."
*'''Baimbai em i kaikai kek.''' "Wón/wóna buźo tykańc jěsć."

==== Pśeběgowa forma ====
Pśeběgowa forma prezensa twóri se z pomocu słowa ''stap'', kaž na pś. ''kaikai stap'' "jěźenje".
:''Jon i wok i stap nau.'' "Jon rowno źěła." (Tu ''stap'' slědujo głownemu werboju.)
Alternatiwnje ''stap'' móžo samo pśed głownym werbom staś.
* ''Mi stap kaikai kek''. "Rowno jěm tykańc."
* ''Pikinini i stap i kaikai kiau.'' "Źiśe rowno jě jajko."

Druge pśeběgowa forma se z pomocu ''wok long'' twóri.<ref name="krifka"/>
:''Mi wok long drilim hul bilong skru i go insait bihain.'' "Wjerśim rowno źěru za šrubu zasajźony pó tym." 
<!--
The present progressive tense is indicated by the word ''stap'' - e.g. "eating" is ''kaikai stap'' (or this can be seen as having a "food stop").
-->

==== Modalne werby ====
Tokpisinšćina ma někotare modalne werby.
{| class="prettytable"
! Werb
! Wóznam
! Etymologija
! Pśikład
! Pśełožk
|-
| laik
| rady cyniś
| {{rěc|en|eN}} like
| Man i laik wok.
| Muž rady źěła.
|-
| save
| ''zwuconosć'' 
| {{rěc|pt|eN}} saber
| Wokboi i save wok long fonde.
| Źěłaśeŕ źěła na stwórtkach.
|-
| ken
| směś
| {{rěc|en|eN}} can
| Meri i ken wok.
| Žona smějo źěłaś.
|-
| mas
| musaś
| {{rěc|en|eN}} must
| Emi i mas wok.
| Wón/Wóna musy źěłaś.
|-
| inap<sup>1</sup>
| móc
| {{rěc|en|eN}} enough<ref name="krifka"/> 
| Jon inap wok.
| Jon móžo źěłaś.
|}
<sup>1</sup> Stoj snaź fonologiskeje formy dla (''i'' + ''inap'' > ''inap'') bźez partikle ''i''. Ale pśi negaciji se partikla ''i'' wužywa.

==== Kopula ====
Eksistěruju tśi móžnosći werb ''byś'' do tokpisinšćiny pśełožyś.
*Ga by se měł substantiw bliže póstajiś, se partikla ''i'' wužywa. Na pś. ''Ol pik i enimal.'' "Swinje su zwěrjeta."
*Jolic wó tuchylny staw źo, to se słowo ''stap'' wužywa. Na pś. ''Mi stap we?'' "Źo som?", ''Yu stap long haus.'' "Sy w domje.", ''Mi stap gut.'' "Wjedu derje."
*Jolic wó pśitomnosć abo eksistencu wót něcogo źo (nimski ''da ist; es gibt''), to se werb ''gat'' wužywa. Na pś. ''I gat wanpela pukpuk long riva.'' "Eksistěrujo krokodil w rěce."

==== Adwerbowe sufikse ====
Někotare werbowe afikse se mógu wužywaś, aby dalše werby twóriś.<ref>Mihalic, bok 22</ref>
* ''an'' ({{rěc|en|eN}} on), na pś. ''goan'' "pókšacowaś; dalej hyś"
* ''ap'' ({{rěc|en|eN}} up), na př. ''kamap'' "pśiś; schadaś (słyńco); zachopiś; se jawiś; rosć"; ''goap'' "lězć"
* ''aut'' ({{rěc|en|eN}} out), na př. ''kamaut'' "wen pśiś, wujś"
* ''daun'' ({{rěc|en|eN}} down), na př. ''sindaun'' "sejźeś; wóstaś; bydliś; tudy/tam byś"
* ''awe'', ''ewe'', ''owe'' ({{rěc|en|eN}} away), na př. ''tekewe'' "pšec wześ; wótwónoźeś"; ''ranawe'', ''ranowe'', ''ronowe'' "wuběgnuś, wuběgaś; "

Někotare werby ze sufiksom ''-ap'', ''-aut'' abo ''-ewe'' mógu tež ''-im'' wopśimjeś.<ref>Mihalic, strona 24</ref>

Někotare werby wopśimjeju dwójce sufiks -''im''.
* ''litimapim'' ({{rěc|en|eN}} to lift) "zwigaś, zwignuś"
* ''pulimapim'' "laś"

Wětšyna werbow z takim sufiksom jano raz kóńcowku -''im'' wužywa.
* ''bagarapim'' "nicyś, kóńcowaś"
* ''goapim'' "lězć"
* ''pulapim'' "połniś"

=== Pronomeny ===
;Wósobowe pronomeny 
Tokpisinšćina ma tśi wósoby, kótarež [[genus]]y njerozeznaju.

Gramatiska wósebnosć tokpisinšćiny stej dwě formje pśi wósobowem pronomenje 1. wósoby w dualu a pluralu, a to ekskluziwna a inkluziwna forma. 
* ekskluziwna forma: ''Mipela i save'' (Znajomy. - Ale jano kupka, za kótaruž rěcnik powěda, to znajo.)
* inkluziwna forma: ''Yumi save'' (Znajomy. - A kupka, za kótaruž rěcnik powěda, a teke ta, ku kótarejž wón powěda, to znajo.)

Paradigma wariěrujo we wótwisnosći wót lokalnych rěcow; [[dual]] jo wšedny, [[trial]] wšak mjenjej. Nejwětšy inwentar pronomenow tokpisinšćiny jo:

{| class="wikitable"
! !! Singular !! Dual !! Trial !! Plural
|- align="center"
! 1. ekskluziwny
| mi<br />(I) || mitupela<br />(wón/wona a ja) || mitripela<br />(wobej a ja) || mipela<br />(wóni a ja)
|- align="center"
! 1. inkluziwny
| - || yumitupela<br />(ty a ja) || yumitripela<br />(mój a ja) || yumipela / yumi<br />(wy a ja)
|- align="center"
! 2.
| yu<br />(ty) || yutupela<br />(wej) || yutripela<br />(wy tśi/tśo) || yupela<br />(wy styri/styrjo abo wěcej)
|- align="center"
! 3.
| em<br />(wón/wóna) || tupela<br />(wónej) || tripela<br />(wóni tśo/wóni tśi) || ol<br />(woni styrjo/wóni styri abo wěcej)
|}

;Posesiwne pronomeny
Posesiwne pronomeny se wugronje z doprědka stajonym słowom ''bilong'' na slědujucem wašnju:
*''haus bilong mi'' "mój dom"
*''dok bilong em'' "jogo pjas"

;To a tamne
Ako demonstratiwne pronomeny se slědujuce słowa wužywaju, jolic wó bliskosć źo:
*hia
*em ... hia
*dispela

:''Pukpuk hia i gat bikpela tit.''<ref>[http://www.linguist.de/TokPisin/tp02-de.htm Wopśimjejo cełu sadu w pitśku drugej formje, a to ''Pukpuk hia i gat bikpela tis.'']</ref><ref name="kw18"/><ref name="oxford-dictionary">"TOK PISIN ENGLISH Dictionary" na bokach 109 (tit), 9 a 10 (bik-), 117 až 119 (wan-), 191 (yet pód lema '''each other''')</ref> "Toś ten krokodil ma wjelike zuby."

Za dalokosć se ''em ... long hap'' wužywa.
:''Em pusi long hap kaikai liklik rat.'' "Tamna kócka žerjo myš."

W pluralu wšak se slědujuce formy wužywaju:
*ol ... hia
*ol ... long hap
:''Ol dok hia i kraim, ol dok long hap i slip.'' "Toś te psy łaju, tamne psy spě."

; Refleksiwny pronomen 
Njejo wopšawdny refleksiwny pronomen. Město togo se ''yet'' pó wósobowem pronomenje wužywa.<ref name="krifka" />
* ''mi yet'', ''yu yet'' atd.
* ''Yu mas lukautim em olsem yu save lukautim yu yet.'' "Musyš na nim glědaś, tak glědam na sebi."<ref name="krifka" />

Pśi někotarych werbach se reduplikacija wužywa.
* ''Ol i mas waswas gut wantaim wara na sop.'' "Wóni se muse derje z wódu a mydłom myś."

; Reciprokny pronomen 
W Tokpisinšćinje su rozdźělne móžnosći pśełožyś "jaden drugego/drugemu/na drugego/na drugem".

Jadna warianta jo reduplikacija werba.<ref>[http://www.nias.knaw.nl/Content/NIAS/Publicaties/Uhlenbeck%20Lecture/23Uhlenbeck.pdf Nastawk wó Reciproknosć w rěcy. Pśikład w Tokpisinšćinje jo na boku 13.] {{ref-en}}</ref>
* ''Tupela i paitim-paitim. "Wónej bitej."

Druga warianta su kombinacije wósobowego pronomena ze słowom "yet".<ref name="oxford-dictionary"/>
* tupela yet
* yumi yet
* mi(tu)pela yet
Na pś. ''mitupela i lukim mitupela yet'' "(mój) wiźimej jaden drugego"

=== Pšašajuce słowa ===
W Tokpisinšćinje su jano někotare pšašajuce słowa, z kótarychž někotare su pronomeny, někotare su adjektiwy abo adwerby.
* ''husat''; ''wanem man'' "chto, kogo"
** ''husat man''<ref name="krifka" /> "chto"
** ''husat ol man''<ref name="krifka" /> "chto (pl.)"
** ''bilong husat'' "ceji"
* ''wanem''  "co; kótary ..."
** ''wanem samting'' "co"
** ''wanem kain''<ref name="krifka" /> "kaki"
** ''bilong wanem'', ''watpo'', ''wai'', ''hausat'' "cogodla"
** ''long wanem hap''<ref name="krifka" /> "źo"
** ''long wanem as''<ref name="krifka" /> "z kótareje pśicyny"
** ''olsem wanem'', ''hau'' "kak"
* ''wataim'', ''wanem taim'' "ga, gdy"
** ''long wanem taim''<ref name="krifka" /> "ku kótaremu casoju?"
* ''we'' "źo"
* ''hamas'', ''haumas'', ''hamani'' "(kak) wjele"
** ''hamas taim'' "kak cesto"

=== Substantiwy ===
[[Substantiw]]y [[Pad (gramatika)|pady]] a [[genus]]y njamaju. Za [[plural]] słowo ''ol'' pśed tym stoj, jolic tam numeral njestoj.
{| class="prettytable"
! Singular
! Pśełožk
! Plural
! Pśełožk
|-
| Mi lukim dok.
| Wiźim psa.
| Mi lukim ol dok. // Mi lukim foapela dok.
| Wiźim psy. // Wiźim styri psy.
|-
| Wanpela meri
| Jadna žona
| Tupela meri
| Dwě žonje
|}

Jolic coš substantiw pó roźe rozeznawaś, móžoš za muske stwórjeńko słowo ''man'' a za žeńske stwórjeńko słowo ''meri'' wužywaś. Wobej słowje pśecej slědujotej a twóritej nominalnu frazu.
:''Pukpuk meri i kaikai wanpela dok man.'' "Žeński krokodil jo žrał muskego psa."
:''pikinini man'' "syn"
:''pikinini meri'' "źowka"
:''paul man'' "kokot"
:''paul meri'' "kokoš, kura"

==== Zestajenje ====
Eksistěrujotej dwa typa zestajanych substantiwow.
;Rozdźělone pisane su:
Pó Mihalic wóni njejsu wopšawdne zestajanki, ale nominalne frazy.
{| class="prettytable"
! Substantiw
! colspan="2" | Pó słowje
! Wóznam
|-
| skin diwai
| kóža || bom
| škóra
|-
| masta kot
| kněz || sud/pšawo
| pšawiznik
|-
| kot ren
| płašć || dešć
| dešćowy płašć
|-
| bokis diwai<ref name="krifka" />
| kašćik || drjewo
| drjewjany kašćik
|-
| dua ain<ref name="krifka" />
| wrota || zelezo
| zelezne wrota
|-
| haus kapa<ref name="krifka" />
| dom || blach
| dom z blachowym kšywom
|-
| mit sol<ref name="krifka" />
| měso || sol
| wósolona/nasolona měso 
|-
| rum slip
| śpa || spaś/spanje
| spańska śpa; spańska rumnosć; lěgarnja
|-
| haus lotu
| dom || nabóžnina; bjatowaś
| cerkwja
|-
| haus pepa
| dom || papjera; dokument
| amt; běrow
|}
;Gromadu pisane su:
Pó Mihalic jano wóni su wopšawdne zestajanki. Drugi źěl pótom jo substantiw, mjaztym až prědny móžo k rozdźělnych słownej družynje słušaś.
{| class="prettytable"
! Substantiw
! colspan="2" | Pó słowje
! Wóznam
|-
| sikman
| chóry || cłowjek
| chóry (cłowjek); pacient
|-
| skulboi
| šula || gólc
| wuknik
|-
| skulrum
| šula || rumnosć
| šulowa rumnosć
|-
| wokboi
| źěło || gólc
| źěłaśeŕ
|}
Wótergi rezultěrujuce słowo samo substantiw wěcej njejo.
{| class="prettytable"
! Substantiw
! colspan="2" | Pó słowje
! Wóznam
|-
| kwiktaim
| spěšny, malsny || cas
| skóro
|}

=== Adjektiwy ===
[[Adjektiw]]y cesto maju sufiks ''-pela'' (z engelšćiny "fellow"), gaž substantiwy modificěruju;  wuwześe jo ''liklik'' "małki". ''Liklik'' da se teke ako [[adwerb]] z wóznamom "pitśku" wužywaś, kaž na pś. ''dispela bikpela liklik ston'', "toś ten pitśku wjeliki kamjeń".

Adjektiwy z jadnozłožkowym zdonkom, kaž na pś. ''gut'', ''bik'', ''nais'', se zwětšego z kóńcowku ''-pela'' jawje a stoje pśed substantiwom, kótaryž maju wopisowaś.<ref>Mihalic, boka 17-18</ref> 
:''bikpela haus'' "wjeliki dom" (ale ''bikpela bilong haus'' "wjelikosć doma"<ref name="krifka">[http://amor.rz.hu-berlin.de/%7Eh2816i3x/Lehre/2007_HS_TokPisin/HS_TokPisin_2007.pdf Nastawk "Tok Pisin, die Verkehrsprache Melanesiens", na bokach 16 ("-pela"), 29 ("long", substantiwy),  33 (progresiwna forma, modalny ''inap'') a 39 ("long")]</ref>)
:''naispela meri'' "dušna/šikwana žona"
:''strongpela man'' "mócny muž"

Jano někotare njepšawidłowne jadnozłožkowe adjektiwy se bźez kóńcowki ''-pela'' wužywaju. Źaseś z tych se do engelšćiny ako participy zachadnosći pśełožuju, mjaztym až 17 jo wšedne adjektiwy. Jolic se ako atributy wužywaju, pótom wóni slěduju pótrjefjony substantiw.<ref>Mihalic, paĝo 18</ref>
:''ples hait'' "schowane městno"
:''han kais'' "lěwa ruka"

Adjektiwy z wěcejzłožkowym zdonkom, kaž na pś. ''nogut'', se pśecej bźez kóńcowki jawje a stoje pó substantiwje, kótaryž maju wopisowaś.
:''taim nogut'' "špatne wjedro"
:''skulboi orait'' "spokojny wuknik"

Dokulaž adjektiw ''liklik'' wobstoj z dweju jadnakeju złožkow, maju ten adjektiw za jadnozłožkowy. Togodla stoj pśed substantiwom. 
:''liklik haus'' "mały dom"

;Stopnjowanje
Za stopnjowanje se słowje ''moa'' (za [[komparatiw]]) a ''long ol'' (za [[superlatiw]]) wužywatej, kótarejž adjektiwoju slědujotej.
:''liklik'' "mały"
:''liklik moa'' "mjeńšy"
:''liklik long ol'' "nejmjeńšy"

Ale eksistěrujotej dwě wuwześi, a to słowje ''planti'' "wjele" a ''hanggre'' "głodny", kótarejž se za superlatiw słowo ''tumas'' wužywatej (wóno howacej wóznamjenja "wjelgin", kaž na pś. ''liklik tumas'' "wjelgin mały"). 
:''hanggre'' "głodny"
:''hanggre moa'' "głodnjejšy"
:''hanggre tumas "nejgłodnjejšy"

;Pśirownanje
Za pśirownanje se słowo ''olsem'' wužywa.
:''Ples hia na ples long hap olsem i nogut.'' "Toś ta wjas a tamna wjas stej jadnak špatnej."
:''Mi gat bigpela moa pik olsem yu gat.'' "Mam wětšu swinju ako ty (maš)."

=== Adwerby ===
[[Adwerb]]y se wót adjektiwow pśez to rozeznawaju, až kóńcowka ''-pela'' felujo. Mimo togo stoje pó werbje.
:''Em i strongpela man, em i wok strong.'' "Wón jo mócny muž, wón mócnje źěła."
:''Gutpela buk hia. Em i peim gut.'' "To jo dobre knigły. Pśedawa se derje."

=== Prepozicije ===
Eksistěrujotej jano dwě wopšawdnej [[prepozicija|prepoziciji]]: ''bilong'' (z "belong"), kótaraž wóznamjenja "wót" abo "za" (toś pśiswójźbnosć, wobsejźeństwo, swójstwo), a ''long'', kótaraž wóznamjenja wšo wuškowne. Někotare [[fraza|frazy]] se ako prepozicije wužywaju, kaž na pś. ''long namel (bilong)'', "srjejź, wósrjejź".

;long
{| class="prettytable"
! Pśikład 
! Dolnoserbska prepozicija
! Pśełožk
|-
| i siutim long spia
| z (+ instrumental)
| stśělaś z kopim
|-
| i go long rot
| na (+ lokatiw); pó (+ lokatiw)
| hyś na droze; hyś pó droze
|-
| i stap long tebol
| na (+ lokatiw)
| byś na bliźe
|-
| i kam long Siamani
| z (+ genitiw)
| pśiś z Nimskeje
|}

Móžo se teke ze substantiwami kombiněrujaś.<ref name="krifka"/>
{| class="prettytable"
! Pśikład
! Pśełožk
! Kompleksna prepozicija 
! Pśełožk
|-
| aninit long taunam
| pód seśu pśeśiwo moskitam, pód moskitowej seśu
| aninit long
| pód (+ instrumental)
|-
| antap long paia
| nad wognjom
| antap long
| nad  (+ instrumental)
|-
| gaden arere long haus
| rola/póla pódla doma
| rowspan="2" | arere long
| rowspan="2" | pódla (+ genitiw); podłu  (+ genitiw)<ref name="kw18">Hlej Kauderwelsch 18, na bokach 156 (arere long), 161 (klostu long), 170 (tit)</ref>
|-
| arere long rot
| pódla drogi
|-
| ausait long penalti eria
| zwenka šesnasćometerskego ruma
| autsait long
| zwenka (+ genitiw)
|-
| rum baksait long bikpela laplap
| rum slězy gardiny/zapowjeska
| baksait long
| slězy (+ genitiw), za (+ lokatiw)
|-
|  
|
| bihain long
| slězy (+ genitiw), za (+ instrumental);  pó (+ lokatiw)
|-
| i stap insait long haus
| byś znutśika doma, byś w domje
| rowspan="2" | insait long
| rowspan="2" | znutśika (+ genitiw), w (+ lokatiw)
|-
| graun insait long mak
| areal znutśika kolikow/słupow
|-
| bus klostu long nambis
| lěs/góla blisko pśibrjoga/brjoga
| klostu long
| blisko (+ genitiw); podłu  (+ genitiw)<ref name="kw18" />
|-
| banis namel long tupela rum
| sćěna/murja mjaz dwěma rumoma
| rowspan="3" | namel long
| rowspan="3" | mjaz (+ instrumental); srjejź/wósrjejź (+ genitiw) 
|-
| namel long gaden
| srjejź zagrody
|-
| namel long 6 mun na 12 mun
| mjaz šesć a dwanasćo mjasecami
|-
| paslain long bal i kamap
| pśed pśiducym balom, pśed balom, kótaryž pśiźo 
| paslain long
| pśed (+ instrumental)
|-
| raun long haus sel
| wokoło stana
| raun long
| wokoło (+ genitiw)
|}

;bilong
{| class="prettytable"
! Pśikład
! Dolnoserbska prepozicija
! Pśełožk
|-
| Brata bilong mi i lukim bilong kaikai.
| -<sup>1</sup> ; za (+ instrumental)
| Mój bratš za jěźu pyta.
|-
| Em i brata bilong mi.
| -<sup>1</sup>
| Wón jo mój bratš.
|-
| colspan="3" style="text-align:center;" | Wóna teke móžo funkciju jadneje konjunkcijow "aby"; "dokulaž" měś.
|-
| Em i kam bilong lukim yupela.
| aby
| Wón/Wóna pśiźo, aby was wiźał(a).
|-
| Liklik pikinini i krai bilong no gat kaikai.
| dokulaž
| Małe źiśe źerjo, dokulaž jěź njama.
|}
<sup>1</sup> To jo ekwiwalent serbskego posesiwnego pronomena.

=== Konjunkcije ===
Eksistěruju konjunkcije ''na'' "a", ''o'' "abo", ''sapos'' "jolic" a ''tasol'' "ale; jano; jolic".

;na
:''wanpela meri na tupela pikinini'' "jadna žona a dwě góleśi"

;o
:''tupela man o tripela man'' "dwa muža abo tśo muže"

;sapos
:''Sapos mi hanggre, mi mas kaikai.'' "Jolic som głodny, musym jěsć."

;tasol
Jolic stoj na zachopjeńku sady, to wóznamjenja "ale; jolic", mjaztym až na kóńcu sady abo pó někakem słowje ''tasol'' "jano" wóznamjenja.
:''Tasol tupela pikinin i no laik kaikai.'' "Ale dwě góleśi njocotej jěsć."
:''Mi save tok Pisin liklik tasol.'' "Móžom jano mało Pidgin powědaś."

Pśirownaj teke
:''Mipela tasol i kaikai mango.'' "Jano my jěmy mango."
:''Mipela i kaikai mango tasol.'' "Jěmy jano mango."

=== Numerale ===
Tokpisinšćina ma numerale z engelšćiny, ale cesto wužywa kóńcowku ''-pela''.

{| class="prettytable"
! Cyfra
! Tokpisinšćina
! Pśikład
! Pśełožk
! 11-20
! 11-20 z engelskeje
! 10-100
! 10-100 z engelskeje
|-
| 1 
| wan, wanpela
| wanpela pikinini 
| jadne źiśo
| wanpela ten wan 
| ileven
| wanpela ten
|
|-
| 2 
| tu, tupela
| tupela buk
| dwě knigłow
| wanpela ten tu
| twelve, twelpela 
| tupela ten
| twenti, twentipela 
|-
| 3 
| tri, tripela
| tripela meri
| tśi žony
| wanpela ten tri
| tetin, tetinpela
| tripela ten
| teti
|-
| 4 
| foa, fopela
| fopela pusi 
| styri kócki
| wanpela ten foa
| fotin
| fopela ten
| foti
|-
| 5 
| faiv, faivpela
| faivpela dok 
| pěś psow
| wanpela ten faiv
| fiftin
| faivpela ten
| fifti
|-
| 6 
| sikis, sikispela
| sikispela fail
| šesć datajow
| wanpela ten sikis
| sikistin
| sikispela ten
| sikisti
|-
| 7 
| seven, sevenpela
| sevenpela de
| sedym dnjow
| wanpela ten seven
| seventin
| sevenpela ten
| seventi
|-
| 8 
| et, etpela
| etpela man
| wósmjo mužojo
| wanpela ten et
| etin
| etpela ten
| eti
|-
| 9 
| nain, nainpela
| nainpela diwai
| źewjeś bomow
| wanpela ten nain
| naintin
| nainpela ten
| nainti
|-
| 10 
| ten, tenpela
| tenpela yia
| źaseś lět
| tupela ten
| twenti, twentipela 
| wan handet
|}

Dalšne licbniki su: ''tausen'' "tysac" (na pś. ''tu tausen'' "2 tysac", ''tu tausen wanpela ten wan'' "2011") a ''milien'' "milion" (na pś. ''tu milien'' "2 miliona").<ref>[http://www.languagesandnumbers.com/how-to-count-in-tok-pisin/en/tpi/ Bok wó licbniki w Tokpisinšćinje] {{ref-en}}</ref><ref name="oxford-dictionary"/>

=== Dalšne pśiznamjenja ===
[[Reduplikacija]] jo wjelgin běžna w tokpisinšćinje, mjaztym až móžo rozdźělne funkcije měś: 
* pokazujo plural: ''kainkain'' "rozdźělne družyny wót" 
* markěrujo [[intensiw]] abo [[iteratiw]]: 
{| class="prettytable"
! Jadnozłožkowe<br />słowo
! Wóznam
! Etymon
! Dwójozłožkowe<br />słowo
! Wóznam
|-
| ''luk''
| kukaś, kuknuś
| {{rěc|en|eN}} ''look''
| ''lukluk''
| glědaś, wiźeś
|-
| ''tok''
| zdźělenje, słowo; powědaś, groniś
| {{rěc|en|eN}} ''talk''
| ''toktok'' 
| diskusija, rěc
|}
* wobija se [[homonymija|homonymiju]] kaž na pśikład:
{| class="prettytable"
! Jadnozłožkowe<br />słowo
! Wóznam
! Etymon
! Dwójozłožkowe<br />słowo
! Wóznam
! Etymon
|-
| ''kus''
| kašel; pśezymnjenje; wuchytk, charchel
| {{rěc|en|eN}}
| ''kuskus''
| sekretaŕ, sekretarka<br />// bomowy kenguru
| {{rěc|ms|eN}} ''kuskus''
|-
| ''lap''
| smjaśe; se smjaś
| {{rěc|en|eN}} ''laugh''
| ''laplap''
| material za drastwu
|
|-
| ''lik'' 
| źěra; pśepušćiś wódu
| {{rěc|en|eN}} ''leak''
| ''liklik'' 
| małki; pitśku
| {{rěc|map|eN}} ''ikilik''
|-
| ''mat''
| mata
| {{rěc|en|eN}} ''mat''
| ''matmat''
| row
| {{rěc|map|eN}} 
|-
| ''pis''
| ryba
| {{rěc|en|eN}} ''fish''
| ''pispis''
| lulaś, scaś
|  {{rěc|en|eN}} ''piss''
|-
| ''sip'' 
| łoź 
| {{rěc|en|eN}} ''ship''
| ''sipsip'' 
| wójca
| {{rěc|en|eN}} ''sheep''
|}

Někotare z toś tych pśiznamjenjow póchadaju wót zgromadnych gramatiskich normow [[Awstroneziske rěcy|Awstroneziskich rěcow]] - lěcrownož zwětšego w zjadnorjonej formje. Druge pśiznamjenja wšak, kaž ako słowoslěd, su engelšćinje wěcej pódobne.

== Słowoskład ==
Słowoskład wopśimjejo słowa rozdźělnego póchada, a to pó něźi 85 % z [[engelšćina|engelšćiny]], a zbytk z melanesiskich rěcow, [[malajišćina|malajišćiny]], [[portugišćina|portugišćiny]] a [[nimšćina|nimšćiny]].

{| class="prettytable"
|+ Informacije wó póchaźe słowow
! Słowo
! Wóznam<sup>#</sup>
! Etymon
! Komentar
|-
! colspan="4" | Z engelšćiny
|-
| ''ai''
| wócko, woko
| ''eye''
| Na rozdźěl wót engelšćiny<br />ma teke dalšne wóznamy.
|-
| ''ain''
| zelezo, stal
| rowspan="2" | ''iron''
|
|-
| ''ainim''
| głaźiś
| + sufiks ''-im''
|-
| ''ais''
| lod
| ''ice''
|
|-
| ''bagarapim'' 
| bóleś; znicyś, kóńcowaś
| ''bugger up'' + ''him''
|
|-
| ''bata''
| butra
| ''butter''
|
|-
| ''bruk''
| łamaś; se łamaś
| ''broken''
|
|-
| ''kisim'' 
| dostaś; wześ, braś; pśiwześ, pśimaś, pśijaś
| ''catch him''
|
|-
| ''meri'' 
| žona 
| ''Mary''
|
|-
| ''mi''
| ja
| ''me''
| 
|-
| ''sapos'' 
| jolic
|  ''suppose''
|
|-
| ''yu''
| ty
| ''you''
| Na rozdźěl wót engelšćiny se<br />jano w [[singular]]je wužywa. 
|-
! colspan="4" | Z malajišćiny
|-
| ''binatang''
| insekt; wirus
| ''binatang'' 'Tier, Vieh'<ref name="krause">Erich-Dieter Krause: Wörterbuch Indonesisch-Deutsch, 4. nakład, ISBN 3-324-00470-5, na bokach 61 (''binatang''); 399 (''sayur''); 434 (''susu'')</ref> <ref>Adolf Heuken: Wörterbuch Deutsch-Indonesisch, 2. nakład, 1994, ISBN 3-324-00609-0, na bokoma 506 a 577</ref>
| rowspan="3" | Z malajišćiny
|-
| ''sayor''
| zelenina
| ''sayur''<ref name="krause" />
|-
| ''susu''
| mloko; nadro
| ''susu''<ref name="krause" />
|-
! colspan="4" | Z melanesiskich rěčow
|-
| ''balus'' 
| gołub; lětadło
| ''balus''  'airplane'<ref name="tolai-sil">[http://www.sil.org/pacific/png/pubs/46855/Tolai_Language_course.pdf Kurs wó Tolai-rěc] [http://www.sil.org/pacific/png/pubs/49618/TolaiLang1968.pdf Druga wersija kursa]</ref> (lětadło), <br />''balu'' 'pigeon'<ref>[http://www.sil.org/pacific/png/pubs/0000341/Tolai.pdf Wó fonologiji wót Tolai]</ref> (gołub)
| rowspan="8" | Z Tolai-rěcy
|-
| ''bung''
| zmakanje; wiki; zmakaś
| ''bung'' 'market'<ref name="tolai-sil" /> (wiki)
|-
| ''diwai''
| bom; drjewo
| ''davai'' 'wood, tree'<ref name="tolai-sil" /> (drjewo, bom)
|-
| ''kiau''<ref name="tolai-une">[http://www.hawaii.edu/satocenter/langnet/definitions/tokpisin.html Bok wó rěcnych warjetetach] {{ref-de}}</ref>
| jajko; cybula; jajo (muža)
| ''kiau'' 'egg'<ref name="tolai-sil" /> (jajko)
|-
| ''kumul''<ref name="tolai-une" />
| paradiziski ptašk
| ''kumul'' 'bird of paradise'<ref name="uni-giessen">[http://www.uni-giessen.de/anglistik/ling/Staff/huber/Courses/0910%20WS/PC/P&C%20TP02.pdf Drugi źěl kursa] {{ref-en}}</ref><br /> (paradiziski ptašk)
|-
| ''lapun''<ref name="tolai-une" />
| stary
|
|-
| ''liklik''
| małki; pitśku
| ''ikilik'' 'little'<ref name="tolai-sil" /> (małki)
|-
| ''palai''<ref name="tolai-une" />
| jašćerica
|
|-
| ''dinau''
| dług; póžycowaś (se(bje)) pjenjeze
| ''dinau'' 'debt'<ref>[http://mailman.anu.edu.au/pipermail/mihalic/2002-October/000318.html Diskusija wó awstroneskich słowach w Tokpisinšćinje] {{ref-en}}</ref> (dług)
| Z fidžišćiny
|-
! colspan="4" | Z nimšćiny
|-
| ''beten''<ref name="tolai-une" /><ref name="uni-giessen" />
| bjatowaś
| ''beten''
|
|-
| ''binen''
| pcołka
| ''Bienen''
| Mimo słowa ''bi''
|-
| ''bogen''
| wobłuk
| ''Bogen''
|
|-
| ''boksen''
| boksowaś
| ''boxen''
|
|-
| ''bros''<ref name="tolai-une" /><ref name="uni-giessen" />
| gruź
| ''Brust''
|
|-
| ''gip''
| gad
| ''Gift''
|
|-
| ''gumi''<ref name="tolai-une" /><ref name="uni-giessen" />
| gumij; gumijowe pasmo; raděrowak; ...
| ''Gummi''
|
|-
| ''raus''<ref name="tolai-une" /><ref name="uni-giessen" />
| pšec hyś; wótejś
| rowspan="2" | ''raus'' 
|
|-
| ''rausim''
| wótpóraś; pušćiś, ze źěła pušćiś<ref>němsce ''entlassen''</ref>" 
| + sufiks ''-im''
|-
! colspan="4" | Z portugalšćiny
|-
| ''pikinini''<ref name="tolai-une" /><ref name="uni-giessen" />
| baby, góletko; źiśe, syn, źowka; semje
| ''pequeninho'' "wjelgin małki"
|
|-
| ''save''<ref name="tolai-une" /><ref name="uni-giessen" /> 
| znaś; móc; wěźeś; pytnuś; znaśe, wěda
| ''saber''
|
|}
<sup>#</sup> Tam se jano zakładna forma mjenjujo, dokulaž by howacej tam njepśeglědny było.

=== Kompozicija ===
Wjele słowow se pśez [[kompozicija|kompoziciju]] twóri, pśi comž někotare słowa zwětšego jano w kompozicijach wustupuju. Pśi tom su někotare warianty. A to: gromaźe pisane a rozdźělone pisane kompozicije.

;Gromaźe pisane
Pó Krifka to su kompozicije z modifikatorami (nimski ''Kompositionen mit Modifikatoren'')<ref name="krifka" />, mjaztym až Mihalic pomjenjujo to kompozicije (engelski ''Compounding'').
* ''ara''- (z jendźelskeho ''other''. Jenož so w kompozicijach abo ze sufiksom ''-pela'' wužiwa.)
** ''arakain'' "rozdźělny"
** ''arasait'' "na druhim boku"
* ''bik''- (Z engelskego ''big''. Zwětšego se w kompozicijach wužywa.)<ref name="oxford-dictionary"/>
** ''bikbel'' "buwoł; tucny muž" (drugi źěl jo ''bel'')
** ''bikbrata'' "staršy bratš" (drugi źěl jo ''brata'')
** ''bikbus'' "źiwi lěs" (drugi źěl jo ''bus'')
** ''bikman'' "nawóda; wjednik" (drugi źěl jo ''man'')
** ''bikmaus'' "wótśe drěś se" (drugi źěl jo ''maus'')
** ''biknait'' "połnoc" (drugi źěl jo ''nait'' "noc")
** ''biknem'' "mě,  reputacija; sławny" (drugi źěl jo ''nem'' "mě")
* ''mausgras'' "broda" (ze słowow ''maus'' "guba", ''gras'' "tšawa; włosy, kósmy; wałma")
* ''wan-'' (Z engelskego ''one''. Zwětšego se w kompozicijach wužywa.)<ref name="oxford-dictionary"/>
** ''wanbel'' "pśigłosowanje; měr" (drugi źěl jo ''bel'')
** ''wanblut'' "pó kšwě pśiswójźbny" (drugi źěl jo ''blut'')
** ''wande'' "jaden raz; něga (raz); (něźi) raz" (drugi źěl jo ''de'')
** ''wanhaus'' "luźe, kótarež bydle w samskim domje" (drugi źěl jo ''haus'')
** ''wanpela'' "jaden; sam, samlutki" (drugi źěl jo sufiks ''-pela'')
** ''wanples'' "wósoba samskego jsy" (drugi źěl jo ''ples'')
** ''wanskul'' "sobuwuknik" (drugi źěl jo ''skul'')
** ''wantok'' "wósoba, kótaraž samsku rěc powěda abo samskej etniskej kupce słuša; pśijaśel" (drugi źěl jo ''tok'')
** ''wanwok'' "kolega" (drugi źěl jo ''wok'')

;Rozdźělone pisane
Tokpisinšćina cesto wužywa kompozicije rozdźělnych słowow, mjaztym až engelšćina wužywa wósebne korjenje słowow. Tudejšej tabeli wopśimjejotej formy ze słowom "bilong" a bźez toś togo słowa. Pó Krifka warianta bźez "bilong" jo kompozicija z nomenami (nimski ''Kompositionen mit Nomina'')<ref name="krifka" />, mjaztym až Mihalic pomjenjujo to nominalne fraze (engelski ''noun phrases'').

{| class="prettytable" style="float:right;"
! Tokpisinšćina
! Engelšćina
! Dolnoserbšćina
|- style="text-align:left;"
! bel || stomach; pregnancy; <br />heart (emotions) || žołdk; brjuch; samodrugosć; <br />wutšoba (emocije)"
|-
| belhat, bel i hat || angry; impatient || pógóršny; <br />njesćerpny
|-
| bel hevi, bel i hevi || sad, worried || tužny; starosćiwy
|-
| bel isi, bel i isi || calm || měrny
|-
| bel kirap, bel i kirap || aroused, excited || znjeměrnjony,   pjeršaty
|-
| bel kol, bel i kol || at ease, reconciled || wujadnany
|-
| bel kros, bel i kros || angry || pógóršny
|-
| bel pas, bel i pas || sad || tužny
|- style="text-align:left;"
! haus || house || dom
|-
| haus ais || walk-in freezer || chłoźeński rum, chłoźarnja
|-
| haus balus || hangar || hangar
|-
| haus buk || library || biblioteka
|-
| haus kar || garage || garaža
|-
| haus skul || school building || šulske twarjenje
|- style="text-align:left;"
! ples
|-
| ples pilai || playground || grajkanišćo
|-
| ples singsing || dancing ground || rejowanišćo
|}

{| class="prettytable"
! Tokpisinšćina
! Engelšćina
! Dolnoserbšćina
|- style="text-align:left;"
! gras || grass || tšawa, ...
|-
| gras bilong fes || beard || broda
|-
| gras bilong het || hair || włosy
|-
| gras bilong pisin || feather || pjerje, pjero
|-
| gras antap long ai || eyebrow || wobwóco
|-
| gras nogut || weed || zele
|- style="text-align:left;"
! bilum || net bag || seśowa taša
|-
| bilum bilong pikinini || placenta, uterus || roźeńca
|}

Mimo togo su wopišuce warianty:
* ''pikinini i dring susu yet'' "baby" (pó słowach "źiśe, kótarež hyšći mloko pijo")

{{-}}

=== Afikse ===
Tokpisinšćina ma jano mało afiksow, kótarež samo jano su sufikse<ref name="tolai-une"/>.
*'''-pela''' - wón se pśi adjektiwach, někotarych pronomenach a licbnikach wužywa.
** ''bikpela'' "wjeliki; wažny"
** ''dispela'' "toś ten"
** ''tripela'' "tśi, tśo"
*'''-im''' - wón transitiwne werby wutwóri z rozdźělnych słownych družynow. Někotare werby eksistěruju samo jano z toś tym sufiksom.
** ''ritim'' (z ''rit'') "cytaś"
** ''raitim'' (z ''rait'') "pisaś"
** ''helpim'' "pomagaś" (Njejo forma bźez sufiksa.)
** ''bihaimim'' "slědowaś; (pó)słuchaś na kogo; kopěrowaś" (z ''bihain'' "pó (+LOK); za (+INSTR)")

=== Warianty we pšawopisu ===
Pśi někotarych słowach [[pšawopis]] móžo wótwisnje wót narěcy abo žrědła wariěrowaś.
* ''aitingk''<ref name="kw18"/>, ''aiting''<ref name="kananam"/>, ''ating''<ref name="oxford-dictionary"/> "myslu, wěrim, měnim; nejskerjej; snaź"
* ''bilong'', ''bolong''<ref name="kananam">Kenneth G. Linton: Kanako el Kananam, 1960</ref>, ''blong'', ''blo'' "wot, z (+ genitiw)"
** ''bilong wanem'', ''bolong wonem''<ref name="kananam"/> "cogodla?"
* ''dispela'', ''disla'' "toś ten, toś ta, toś te"<ref name="krifka" />
* ''em'', ''en'' (cesto pó słowoma ''bilong'' a ''long'', toś: ''bilong en'', ''long en'') "wón, wóna, wóno"<ref name="krifka" />
* ''halivim'', ''halvim'', ''helvim'', ''helpim'' "pomagaś"
* ''long'', ''lo'' "na, pśi, ..."<ref name="krifka" />
* ''-pela'', ''-pla'' sufiks pśi numeralach, adjektiwach a pronomenach<ref name="krifka" />
* ''popaia'', ''popai'' "sfelowaś, pśepasć; wobsunuś se, wusunuś se"
* ''wanem'', ''wonem'' "co"

=== Rozdźěle we woznamje ===
Na rozdźěl wót engelskich etymonow słowa cesto rozdźělne wóznamy maju.

{| class="prettytable"
! Słowo
! Engelski etymon
! Wóznam pó Engelšćinje
! Pśidatne wóznamy
|-
| antap
| on top
| górjejce, zwjercha
| górje; pówjerch; mócnjejšy/lěpšy
|-
| gras<ref name="kananam"/><ref name="kananam-71-72">W ''gras bolong em i dai pinis'' „jogo włose južo su wóšerjeli“, na boku 71, a w ''gras bolong kokoruk'' „herbaĵo de koko“ („tšawa kokoše“), na boku 72, z knigłow ''Kanako el Kananam''</ref>
| grass
| tšawa
| kósma, włosy<ref name="kananam-71-72"/>; pjero<ref name="kananam-71-72"/>
|-
| karim
| carry (+ him)
| njasć, nosyś
| roźiś
|-
| inap
| enough
| dosć
| zamóžny 
|-
| laik
| like
| kaž
| kśěś co cyniś, se gótowaś/se nastajiś ''p''/se nastajaś
|-
| sapim
| sharpen (+ him)
| wóstśiś
| rězbniś, wurězbniś; tšugaś
|}

=== Homonymija ===
Dokulaž Tokpisinšćina ma mjenjej zukow ako Engelšćina, cesto eksistěruju homonymy, kótarež rozdźělne etymony maju.

{| class="prettytable"
|+ Nastanje homonymow
|-
|  rowspan="2" | bek 
| taša, toboła; měch 
| {{rěc|en|eN}} bag
|-
| slědk
| {{rěc|en|eN}} back
|-
| rowspan="2" | bekim
| płaśenje; wrośiś, slědk daś; wótegroniś
| {{rěc|en|eN}} back + him
|-
| pjac
| {{rěc|en|eN}} bake + him
|-
| rowspan="2" | bin
| bob, šnibob
| {{rěc|en|eN}} bean
|-
| som, sy, je -ł(a/o), smy, sćo, su -li
| {{rěc|en|eN}} been
|-
| rowspan="4" | hat 
| twardy 
| {{rěc|en|eN}} hard
|-
| wutšoba
| {{rěc|en|eN}} heart
|-
| kłobyk; šapka, mica, micka
| {{rěc|en|eN}} hat
|-
| górucy, śopły
| {{rěc|en|eN}} hot
|-
| rowspan="3" | sel 
| běliznja; škórpina; ... 
| {{rěc|en|eN}} shell
|-
| płachta; płachtowaś
| {{rěc|en|eN}} sail; to sail
|-
| cela (biologija) 
| {{rěc|en|eN}} cell
|}

Cesto se pśidatne elementy abo alternatiwne formy wužywaju, aby homonymy wobejšli.

{| class="prettytable"
! Bźez pśidatnego elementa
! Wóznam
! Etymon
! Z pśidatnym elementom
! Wóznam
! Etymon
|-
| ''nil''
| gózdź; glicka
| {{rěc|en|eN}} ''nail''
| ''nildaun''
| klěkaś se
| {{rěc|en|eN}} ''kneel'' + ''down''
|-
| ''ol''
| woni
| {{rěc|en|eN}} ''all''
| ''olpela''
| stary
| {{rěc|en|eN}} ''old'' + ''fellow''
|-
| ''wok''
| źěłaś
| {{rěc|en|eN}} ''work''
| ''wokabaut''
| drogowaś
| {{rěc|en|eN}} ''walk'' + ''about''
|}

Ale teke reduplikacija se móžo za to wužywaś. 

Kaž na pś. z engelskeju słowow ''ship'' a ''sheep'' stej słowje ''sip'' „łoź“ a ''sipsip'' „wójca“ nastałej.

== Nožki ==
{{referency|2|schowajobny=jo}}

== Žrědła ==
* Bildatlas der Sprachen, ISBN 978-3-937872-84-1, boki 107, 147-153 (wó tokpisinšćinje); boki 107-109 (wó hirimotuwej rěcy) {{ref-de}}
* Francis Mihalic: The  Jacaranda Dictionary and Grammar of Melanesian Pidgin, ISBN 0-7016-8224-8 {{ref-mix|en|tpi}}
* Kauderwelsch Band 18, Pidgin-Englisch für Papua-Neuguinea, 3. nakład 2001, ISBN 3-89416-517-0 {{ref-de}}
* Papua New Guinea TOK PISIN ENGLISH Dictionary, The perfect dictionary for learners of English and Tok Pisin, Oxford University Press 2008, 1. nakład, ISBN 978-0-19-555112-9 {{ref-mix|en|tpi}}

== Eksterne wótkaze ==
{{Wikipedija|tpi|Tok Pisin}}
* [http://www.abc.net.au/ra/tokpisin/ Program w Tokpisinšćinje wót Radio Australia] {{ref-tpi}}
* [http://www.linguist.de/TokPisin/ Gramatika wót Tok Pisin] {{ref-mix|de|en}}
* [http://amor.rz.hu-berlin.de/%7Eh2816i3x/Lehre/2007_HS_TokPisin/HS_TokPisin_2007.pdf Seminarski material wót prof. dr. Krifka] {{ref-mix|de|en}}
* [http://www.ethnologue.com/show_language.asp?code=tpi Daty wo Tokpisinšćinje w Ethnologue z wjelgin wjele literaturu] {{ref-en}}
*[http://www.pngwebdirectory.com/dictionary.php Pśełožk (Engelsko-Tok-Pisinski)] {{ref-en}}
*[http://www.une.edu.au/langnet/definitions/tokpisin.html Bok wó rěcnych warjetetach] {{ref-en}}
*[http://en.wikibooks.org/wiki/Tok_Pisin/Dictionary Małki słownik engelsko-tokpisinski]
*[http://www.unilang.org/wiki/index.php?title=Tok_Pisin Unilang-wiki wó Tokpisinšćinje] {{ref-en}}
*[http://banyubiru.wordpress.com/2007/09/15/the-grammar-of-tok-pisin/ Nastawk wó pšašanju "Tokpisinšćina jo zjadnorjona engelšćina?"] {{ref-en}}
*[http://www.mihalicdictionary.org/Index.htm Słownik wót projekta "Mihalic Project"] {{ref-en}}

[[Kategorija:Kreolske rěcy]]
[[Kategorija:Rěcy Papua-Neuguinea]]
