{{infokašćik rostlina
|mě=Puckowina
|wobraz=Prunus_spinosa001.jpg
|wjelikosć=250px
|wopis wobraza=Puckowina (wósrjejź oktobra)
|pódklasa0=[[Rosidy]]<br />[[Eurosidy I]]
|pórěd=(Rosales)
|swójźba=[[Rožowe rostliny]] (Rosaceae)
|pódswójźba=[[Spiraeoideae]]
|tribus=Twardopackosadowe rostliny (Amygdaleae) <!-- pó nimskej wikipediji, ale w nastawku [[:de:Prunus]]-->
|rod=[[Prunus]]
|družyna=Puckowina<ref name="starosta">{{Starosta1999|bok=396}}</ref><ref name="dnw">{{dnw|titel=Schlehe}}</ref>
|wědomnostne mě=Prunus spinosa
|slěźaŕ=[[Carl von Linné|L.]]
|lěto=
}}

'''Puckowina'''<ref name="starosta"/><ref name="dnw"/> (''Prunus spinosa'') jo [[kerk]] ze swójźby [[Rožowe rostliny|rožowych rostlinow]] (''Rosaceae''). Dalšne serbske mě jo '''slěwica'''<ref>{{starosta1999|bok=452}}</ref>. Jogo płod jo '''pucka'''<ref name="starosta"/><ref name="dnw"/>.

{{Wertikalna lisćina wobrazow
|šyrokosć=250px
|wobraz1=Prunus_spinosa_130403.jpg
|wopis1=Kwiśeca puckowina
|wobraz2=Illustration Prunus spinosa1.jpg
|wopis2=Ilustracija
}}

== Wopis ==
Puckowina jo w lěśe zeleny, śernjowaśe wugótowany, wótstojece a gusto roznogaśowany [[kerk]] abo małki bom, kótaryž dośěgnjo wusokosć wót 1 až do 3 (3,5-4,5) m. Rostlina jo pśeśiwo mrozoju njecuśniwa.

Młode [[gałuz]]y na zachopjeńku su kósmate, ale skerjej gołe bywaju, maju cerwjenojtu škóru, kótaraž w starosći carnje.

Zymske pupki su kulojte, dośěgnu wusokosć wót 1 až do 2 mm a su šerobrune až cerwjenobrune.

=== Łopjena ===
[[Łopjeno|Łopjena]] su měnjate, zubate a dośěgnu dłujkosć wót 2 až do 4 cm (5 cm) a su dłujko wogonkate.

Łopjency <!--Spreite-->su wopacnje owalne až eliptiske, dośěgnu dłujkosć wót 3 až do 4 cm a šyrokosć wót 15 až do 20 mm, maju na spódku małe nektarowe załzy a su na górnem boku śamnozelene, na dolnem boku jasnjejše a na žyłkach kósmate. 

=== Kwiśonki ===
Kwiśo wót apryla až do maja (wót měrca až do apryla). [[Kwiśonka|Kwiśonki]] stoje pó jadnom abo pó dwěma, su krotko wogonkate, kwiśu dłujko pśed wubijanim lista a dośěgnu šyrokosć wót 1 až do 1,5 cm. Wóni su dwójorodnikojske, maju dwójnu kwiśonkowu wobalku<!--přikryw--> a su pěślicbne. [[Keluch (rostlina)|Keluch]] je njenaglědny. [[Kronowe łopjeńko|Kronowe łopjeńka]] dośěgnu wjelikosć wót 5 až do 8 mm a su běłe. Stameny su něźi 20.

Kwiśonki buchu wót insektow pśedewšym pcołkow woprošone.

=== Płody ===
Twardopackaty [[płod]] jo kulowaty, pśisamem carny, módrje pómrozkowane dośěgnjo wjelikosć wót 10 až do 15 mm. [[Packa]] dośěgnjo wjelikosć wót 8 až do 9 mm, jo kulojta a se njewótźělujo wót zelenego, kisałego płodowego měsa. Płody zdrjaju wót septembra až do oktobra.

Płody se góźe pó někotarych mrozach jěsć.

=== Chromozomy ===
Puckowina z stwórej sadu [[chromozom]]ow płaśi ako póchadna forma [[Slěwcyna|slěwcyny]] (''Prunus domestica''), kótaraž ma šesćoru sadu chromozomow. Druga póchadna forma jo [[wišnjowa slěwcyna]]<!--[[bombawka]]--> (''Prunus cerasifera'') z dwójnej sadu chromozomow.

== Stojnišćo ==
Rosćo w słyńcnych krjach resp. žywych płotach, na lěsnych a drogowych kšomach, kamjentnych gromadach. Ma lubjej wutkate, cesto kalkate zemje.

== Rozšyrjenje ==
Puckowina jo w [[Europa|Europje]] z wuwześim pódpołnocu a dłujkego zajtša, w małej [[Azija|Aziji]], [[Kawkaz]]u, dłujkowjacornej [[Afrika|Africe]] rozšyrjony. W [[Alpy|Alpach]] až do wusokosćow wót 1000 m wustupujo.

== Wužywanje ==
Płody se mógu za wugótowanje alkoholiskich napojow, mězgow abo marmeladow wužywaś. 

== Nožki ==
<references/>

== Žrědła ==
* Botanica, Bäume und Sträucher, Über 2000 Pflanzenporträts, ISBN 978-3-8331-4467-7, bok 690 {{ref-de}}
* Mayer, Schwegler: Welcher Baum ist das?, Bäume, Sträucher, Ziergehölze, ISBN 978-3-440-11273-1, bok 170 {{ref-de}}
* Schauer - Caspari: Pflanzenführer für unterwegs, ISBN 978-3-8354-0354-3, 2. nakład, 2008, bok 456 {{ref-de}}
* Seidel/Eisenreich: BLV Bestimmungsbuch Bäume und Sträucher, ISBN 3-405-13737-3, boki 66-67 {{ref-de}}
* Spohn, Aichele, Golte-Bechtle, Spohn: Was blüht denn da? Kosmos Naturführer (2008), ISBN 978-3-440-11379-0, bok 418 {{ref-de}}

== Eksterne wótkaze ==
{{commons|Prunus spinosa}}
* {{FloraWeb|23397}}
* [http://www.giftpflanzen.com/prunus_spinosa.html Cyanowóźikowe glykosidy w packach puckowiny] {{ref-de}}

{{Nawikašćik sad}}

[[Kategorija:Prunus]]
[[Kategorija:Kerki]]
[[Kategorija:Sad]]
[[Kategorija:Gójeńska rostlina]]

{{Link FA|pl}}
