{{infokašćik rostlina
|mě=Carny baz
|wobraz=Sambucus_nigra_004.jpg
|wjelikosć=250px
|wopis wobraza=Carny baz  (''Sambucus nigra'')
|klasa=
|pódklasa0=[[Asteridy]]<br />[[Euasteridy I]]
|pórěd=(Dipsacales)
|swójźba=[[:hsb:Pižmonkowe rostliny]] (Adoxaceae) <!--po dewp-->
|rod=[[Baz]]<ref>{{Starosta1999|bok=69}}</ref><ref>{{dnw|titel= Holunder}}</ref>  (Sambucus)
|družyna=Carny baz
|wědomnostne mě=Sambucus nigra
|slěźaŕ=[[Carl von Linné|L.]]
}}
'''Carny baz''' (''Sambucus nigra'') jo rostlina ze swójźby [[:hsb:pižmonkowe rostliny|pižmonkowych rostlinow]] (''Adoxaceae'')<!--po dewp-->.

== Wopis ==
Carny baz jo kerk abo małki bom, kótaryž dośěgnjo wusokosć wót 3 až do 7 (9) m.

[[Gałuz]]y su zrownane abo wobłukaśe wen pśewisujo.

=== Łopjena ===
Pśeśiwo stojece [[łopjeno|łopjena]] su pjerinate, dłujko wogonkate, na dolnem boku namódry zelene a wobstoje zwětšego z 5 až do 7 dłujkojśe-jajojtych, 5-10 cm dłujkich, 3,5 cm šyrokich, śańko zubatych, pśisamem sejźecych łopjeńkow. Pśi rozšurowanju aromatiski wónjaju.

=== Kwiśonki ===
Kwiśo wót maja až do junija. Małke, šlapkaśe płone, gódnje wónjajuce [[Kwiśonka|kwiśonki]] stoje we až do 8 cm šyrokich [[wokołka|wokołkowych]] [[kisć]]ach. [[Kronowe łopjeńko|Krona]] jo kólaskata, běła abo póžołta.

Kwiśonki se wót muchow a brucykow woprošuju. Ale proški se zwětšego wót wětša rozšyrjona, tak až ako wuwołaŕ někotarych alergijow płaśe.

=== Płody ===
[[Płod]]y su cerwjeno-carne, jědne, kulowate packate płody, kótarež cesto se jagody mjenjuju. Wóni dośěgnu tłustosć wót 3 až do 4 mm. Jich wogonki su swětłocerwjene. Mězga jo purpurcerwjena.

Zdrjałe płody se wót [[ptaški|ptaškow]] jěźe.

== Stojnišćo ==
Rosćo w žywych płotach a w bogatych na zelu, włožnych lěsach a drjebiznowych městnach.

== Rozšyrjenje ==
Rostlina jo w pśisamem cełej [[Europa|Europje]] rozšyrjona. Ale teke w Małkej Aziji a w [[Kawkaz]]u wustupujo.

== Wužywanje ==
Kwiśonki a płody se pśeśiwo kataroju a drugim bólosćam [[dychańske puśe|dychańskich puśow]], ale teke pśeśiwo zymnicy wužywaju.

== Mytologija ==
Pśi Germanow jo był wósebnje swěta, pśeto ako domacny kerk jo złe duchy zagnaś měła. Jeje nimske mě [[:de:Hollunder|Hollunder]] cesći ''Frau Holle''.

== Nožki ==
<references/>

== Žrědła ==
* Bruno P. Kremer: Steinbachs Naturführer Bäume & Sträucher, ISBN 978-3-8001-5934-5, bok 362 {{ref-de}}
* Schauer - Caspari: Pflanzenführer für unterwegs, ISBN 978-3-8354-0354-3, 2. nakład, 2008, bok 462 {{ref-de}}

== Eksterne wótkaze ==
{{Commons|Sambucus nigra}}
* {{FloraWeb|5227}}
* {{VKFloraweb|5227}}
<!--
[[Kategorija:Pižmonkowe rostliny]]
-->
