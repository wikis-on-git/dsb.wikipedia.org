'''Lubosć pytaś''' (z pódtitelom ''Antologija dolnoserbskeje literatury'') su knigły, kótarež jo [[Ludowe nakładnistwo Domowina]] wudało w lěśe 1980 w seriji ''Kapsne kniglicki'', cysło 122. Toś tu antologiju jo zestajiła [[Ingrid Naglowa]]. Ilustrěrowała Sofija Natuškec.

Antologija ''Lubosć pytaś'' jo tśeśa z někótarych antologijow dolnoserbskeje literatury, kenž su doněnta wót 1971 wujšli. Zestajaŕka antologije, Ingrid Naglowa, jo w pśedsłowje napisała: ''Dolnoserbske awtorysu se dali na drogowanje po slědach lubosći a su pytali w myslach a zacuśach blišego a dalšego suseda, su ślěźili za problemami a jich rozwězanim, aby namakali stawizny a stawiznicki – wšedne a njewšedne – godne pak k napisanju sebje a drugim k zabawje a k pśemyslowanju''<ref>Ingrid Naglowa (zest.), ''Lubosć pytać'', b. 7</ref>. 

W toś tych knigłach su wulicowańka, tšojeńka a teke jadno graśe: [[Jurij Koch]] jo pśepisał graśe [[Mina Witkojc|Miny Witkojc]] ''Fryco a Majka'' z 1935. Jurij Koch jo ''pytał w starych manuskriptach Miny Witkojc a jo wunamakał, až mogu se z toś tych staršych źěłow, gaž se wobnowje, teke za naš cas wjele wěrnosćow wucytaś''<ref>Ingrid Naglowa (zest.), ''Lubosć pytać'', b. 8</ref>. 

==Wopśimjeśe==
* [[Ingrid Naglowa]], ''Pśedsłowo''
* Saša, ''Mano''
* [[Roža Šenkarjowa]], ''Bella ciao''
* Cosima Strakojc, ''W cuzbje na synach''
* [[Werner Měškank]], ''Lěc starjejšej stej zabyłej...'' 
* [[Ingrid Hustetowa]], ''Mojej pśijaśelce cu groniś...'
* [[Monika Słokowa|Monika Pawlowa]], ''Marija-Magdalena''
* [[Hanelora Handrekojc]], ''Styrli listy za Pawlinu''
* [[Hync Rychtaŕ]], ''Ako som se prědbny a jadnučki raz ako Němc wuznał''
* [[Herbert Nowak]], ''Lenka''
* [[Jan Juro Hajdaŕ]], ''Nožkoweje druge wjelike drogowanje''
* [[Jurij Koch]] / [[Mina Witkojc]] ''Fryco a Majka''

==Nóžki==
<references />

== Wótkaze ==
* [http://scb.serbski-institut.de/si-bib/lang-sb/detaile/?id=36565&LIPA=4bgt7p7qhdev4ramnhousjdql2 Informacija na boce Serbskeje Bibliografiji]

[[Kategorija:Dolnoserbska literatura]]
