'''Plon na najśpje''' (z pódtitelom ''Powěsći z našych jsow'') su knigły, kotarež jo wudało [[Ludowe nakładnistwo Domowina]] w 1997. Wudawaŕ a zestajaŕ jo [[Werner Měškank]]. Knigły ilustrowała Ingrid Groschke.

Powěsći, kotarež su w toś tych knigłach wózjawjone, su byli wubrane z ''[[Partyja|Pratyje]]'', ''[[Bramborski Serbski Casnik|Bramborskego Serbskego Casnika]]'' a zapisow ludowědnikow. Werner Měškank, kenž jo zestajił tu zběrku, jo wubrał teke take powěsći, ''w kotarež su wulicowarje podali teke mjenja městow a jsow z [[Dolna Łužyca|Dolneje Łužyce]]''<ref>''Plon na najśpje'', Budyšyn 1997, b. 9</ref>. W toś tych knigłach su wózjawjone mj.dr. wulicowanja wó mytiskich bytosćach ako na pś. [[nykus]], [[plon]], [[lutk]]i, [[błudnik]], [[cart]], carna baba, [[wjelkoraz]], nocny jagaŕ a dr.

Na kóńcu knigłow jo dodany zapis městow a jsow w dolnoserbskej a nimskej rěcoma.

==Nóžki==
<references />

== Wótkaze ==
* [https://www.domowina-verlag.de/plon-na-najspje.html Informacija na boce LND]

[[Kategorija:Dolnoserbska literatura]]
