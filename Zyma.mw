[[Dataja:Earth-satellite-seasons.gif|miniatur|Sněgowe kšyśe w běgu lěta našeje [[zemja|zemje]]]]
[[Dataja:Winterlandschaft.jpg|thumb|Zymska krajina]]
[[Dataja:2. Januar 2010 - Neulingen 006.JPG|thumb|Zymski źeń w Neulingen (Badeńsko-Württembergska)]]
[[Dataja:KleinarlWinterwonderland.jpg|thumb|Zymska krajina]]
[[Dataja:Windbuchencom.jpg|thumb|Zymska krajina]]
[[Dataja:Ammersee 29.01.2006.jpg|thumb|right|[[Ammersee]] w zymje]]
[[Dataja:Scandinavia.TMO2003050.jpg|thumb|Skandinawiska w zymje]]
'''Zyma''' abo '''zymje''' jo nejzymnjejša ze styri [[lětny cas|lětnych casow]] w [[měrna cona|měrnej]] arktiskej [[klimowa cona|klimowej conje]]. Za tym až wón na [[Pódpołdnjowa połkula|pódpołdnjowej połkuli]] abo [[Pódpołnocna połkula|pódpołnocnej połkuli]] kněžy, rozeznawaju mjaz '''pódpołnocnej''' a '''pódpołdnjowej zymu'''. Dla drogujucego [[cenit (směrowe pódaśe)|cenitowego stawa]] [[słyńco|słyńca]] mjaz [[Pódpołdnjowa wobrotna šyrina|pódpołdnjowej]] a [[Pódpołnocna wobrotna šyrina|pódpołnocnej wobrotnej šyrinu]] wóspjetujo se zyma w kuždej [[hemisfera|hemisferje]] z [[Lěto|lětnym]] [[turnusom]]. <!--Es ist daher auch möglich, aus einem Südwinter einen Nordsommer zu folgern und umgekehrt.-->

[[Astronomija|Astronomiski]] se zachopina pódpołnocna zyma ze [[Zawrośenje słyńca|zymskim zawrośenim słyńca]] – casowym dypkom, na kótaremž [[słyńco]] padorownje nad [[Pódpołdnjowa wobrotna šyrina|pódpołdnjoweju wobrotneju šyrinu]] stoj a dny su nejkrotše:
* na pódpołnocnej hemisferje [[21. decembra|21.]] abo [[22. decembra]] a
* na pódpołdnjowej hemisferje [[21. junija]]. 
Pótom bywaju dny zasej dlejše a nocy krotše. Zyma kóńcy se z nalěśnjej [[rownonocnosć]]u
* [[20. měrca]] abo w nocy k [[21. měrca]] na [[Pódpołnocna połkula|pódpołnocnej połkuli]] a
* [[22. septembra|22.]] abo [[23. septembra]] za [[Pódpołdnjowa połkula|pódpołdnjowu połkulu]].

Wón trajo pótakem 89 dnow na pódpołnocnej połkuli a 93 dnow na pódpołdnjowej połkuli.

Dokulaž [[woběgowa cera]] zemje wokoło słyńca wokoło 1,7 % wót idealnego drogi do krejza se wótchylijo, styri lětne case njejsu cele runje dłujke. Mimo togo su pódpołnocne zymy dla bliskosći słyńca ([[perihel]] 3. januara) pitśku krotše a zmilnjejše ako pódpołdnjowe zymy. 

[[Meteorologija|Meteorologiski]] wiźone zachopina (pódpołnocna) zyma [[1. decembra]]. Meteorologi pśirěduju lětne case połnym mjasecam. (Pódpołnocna) nazyma se kóńcy za meteorologow [[30. nowembra]]. Meteorologiska (pódpołnocna) zyma wopśimjejo mjasece december, januar a februar.

[[Fenologija|Fenologiski]] móžo se zachopjeńk zymy wót astronomiskego bejnje wótchylaś a se mimo [[Krajo-mórjowe rozdźělenje|krajo-mórjowego rozdźělenja]] ([[Maritimny klima|maritimny]] vs. [[Kontinentalny klima|kontinentalny]] [[klima]]) cesto pśez zachopjeńk trajneje [[sněg]]owe wóźeśe markěrujo. Pśiběranje abo wótebraśe wót [[lodojc]]ow wótwisujo pak mjenjej wót ''zymskego'' sněgowego połoženja ako wót prědnego nowego sněga w nazymje, kótaryž [[Ablacija (meteorologija)|ablaciju]] zadora.
<!--
W [[Alpy|Alpach]] je [[Maria Lichtmess]] (2. februara) statistiski „[[Lostag]]“ za [[wjedro]]  pózdneje zymy. Bekannt ist der Spruch ''„Wenn’s zu Lichtmess stürmt und schneit, ist das Frühjahr nimmer weit.“'' In [[Salzburg]] trifft auch oft (zum Beispiel 2004) das Gegenteil zu: „Sonnt der [[Europäischer Dachs|Dachs]] sich in der Lichtmesswoch’, bleibt er noch 4 Wochen in sei’m Loch!“ 
-->
Bližone pśiźěluju zymje [[mjasec]]e [[december]], [[januar]] a [[februar]] a w [[Pódpołdnjowa hemisfera|pódpołdnjowej hemisferje]] [[junij]], [[julij]] a [[awgust]]. Na [[Pol|geografiskich polach]] kněžy poł lěta „[[polarna noc]]“; blisko [[Polarny krejz|polarnego krejza]] trajo někotare dny až tyźenje.

Kaž w lěśu su teke w zymje stare nałožki, kótarež pó źělach su pśežywjali abo buchu znowa wóžywjowane: na pś. zawrośenje słyńca ako [[gódy]], Alban Arthuan (keltiski), Julowy swjedźeń (nordiski/ germanski), [[karnewal, póstnicy a fašing|karnewal/ póstnicy/ fašing]], [[kostimowy bal|maskowy bal]] a [[zymske palenje]]<!-- a [[Perchten]]lauf-->.

Zapśijeśe zyma se pak tež w pomjenjowanjach wužywa, kótarež wěcej ako poł lěta traju, kaž na&nbsp;pś. ''zymske połlěto'', ''zymski jězdny plan'', ''zymski semester'', ''zymski tarif'', ''[[zymski spaŕ]]'' (pśi zwěrjetach), [[Lětny cas|''zymski cas'']] a.&nbsp;d.


[[Dataja:Jahreszeiten99-hsb.jpg|center|600px|Šema za lětne case, pśeglěd nad referencowymi linijami zemskeje cery]]

{{Nawikašćik lětne case}}

[[Kategorija:Lětny cas]]
