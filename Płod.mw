[[Dataja:Forest fruits from Barro Colorado.png|thumb|220px|Rozdźělne płody z [[dešćikowy lěs|dešćikowego lěsa]] [[Panama|Panamy]]]]
'''Płod''' ({{wrěcy|la}} ''fructus'') [[rostlina|rostliny]] jo [[kwiśonka]] w stawje [[semje]]njoweje zdrjałosći. Pó drugej definiciji jo rostlinski organ, kótaryž z kwiśonki wuchada a semjenja až do zdrjałosći chowa.

Mimo [[płodnik]]a teke druge źěle kwiśonki a kwiśonkowego stołka se mógu pśi wutwarje płoda wobźělowaś, kaž na pś. kwiśonkowa wóska, [[keluškowe łopjeńko|keluch]]. Płod słužy [[rozpśestrěwańske mechanizmy rostlinow|rozpśestrěwanju]].

== Natwaŕ ==
[[Dataja:Drupe fruit diagram-dsb.svg|thumb|left|Natwaŕ płoda: Rozrězany [[rjaschen]]]]
[[Dataja:Autumn Red peaches.jpg|thumb|Natwaŕ płoda: Rozrězany [[rjaschen]]]]
[[Dataja:Fruits Luc Viatour.jpg|thumb|Banana, słynicy a rozdźělne citrusowe płody]]
Płod wobstoj z jadnogo abo wšakich semjenjow, kótarež su wót płodoweje sćěny ([[perikarp]]) wobdane. Pśi perikarpje pak se rozeznawaju tśi warsty: 
* Eksokarp – zwenkowna warsta
* Mezokarp – srjejźna warsta
* Endokarp – nutśikowna warsta
Pśi [[rjaschen]]je na pšawem wobrazu na pś. twóri endokarp twardu packu, kótaraž semje wobśimjejo. Mezokarp jo měsny, a eksokarp twóri somotowu rjaschenowu kóžu.

Perikarp se za cas procesu zdrjawjenja płoda z [[płodnik]]a [[kwiśonka|kwiśonki]] twóri. Za rozrědowanje płodow jo wažne, se dopominaś, až płodnik z jadnogo abo wšakich ze sobu zrosćonych [[płodowe łopjeńko|płodowych łopjeńkow]] (''karpele'') wobstoj.
<!--
Der verbleibende Rest aus [[Sprossachse]] und [[Kelchblätter|Calyx (Kelchblätter)]] wird gemeinhin auch als [[Zilch (Botanik)|Zilch]] bezeichnet.
-->

== Typy ==
Płody se góźe do tśich kupkow rozrědowaś.
* jadnotliwe płody
* kompleksne płody
* płodnistwa (płodowe wězby)

=== Jadnotliwe płody ===
Z jadneje kwiśonki wuchada jano jadnotliwy płod.

==== Sypjuce płody ====
Toś ten płod je wjelesemjenjowy a se pśi zdrjałosći wótwěra a pótom semjenja rozsypujo.
* [[Měchowy płod]] wobstoj z jadnogo płodowego łopjeńka. Wón se jano na jadnej pódłujkostnej liniji wótwěra. Na pś. [[:hsb:črijki]] (''Aconitum''), [[:hsb:pólny wotrožnik]] (''Consolida regalis'')
* [[Łušćinowy płod]] jo suchy płod, kótaryž wobstoj z jadnogo płodowego łopjeńka a se na prědnem a slěznem boku wótwěra. Na pś. [[Zagrodny groch|grochowka]] (''Pisum sativum''), [[žołta akacija (rod)|žołta akacija]] (''Laburnum''), [[chóšć]] (''Cytisus scoparius'')
* [[Kapslowy płod]] jo suchy płod, kótaryž wobstoj z dweju až wšakich płodowych łopjeńkow. Wón pśez rozpukliny abo pory wótwěra. Na pś. [[:hsb:Běły jěrowc|jěrow]] (''Aesculus hippocastanum''), [[mak]] (''Papaver'')
** Septicidna kapsla jo na pś. [[:hsb:dźěrkaty křižomnik]] (''Hypericum perforatum'').
** Dorsicidna kapsla jo na pś. [[:hsb:łučna škleńčica]] (''Iris sibirica'').
** Wěčkowa kapsla jo na pś. [[:hsb:čerwjeny kurymór]] (''Anagallis arvensis'').
** Porowa kapsla jo na pś. [[:hsb:zahrodna lawica]] (''Antirrhinum majus'').
* [[Tšuk]] wobstoj z dweju płodoweju łopjeńkow. Semjenja sejźe na źěleńskej sćěnje. Na pś. [[rolny žonop]] (''Sinapis arvensis''), [[:hsb:wulki krawnik]] (''Chelidonium majus'')

==== Zacynjate płody ====
Płody wóstanu až do zdrjałosći semjenjow zawěrane a wótpadnu w toś tej formje.
* Suche zacynjate płody
** [[Worjechowy płod]] jo jadnosemjenjowy płod, kótaryž ma tłustu, wodrjewjonu płodowu sćěnu (''perikarp''). Na pś. [[:hsb:Wšedna lěšćina|lěskowy worješk]] (''Corylus avellana''), [[:hsb:lěkarski kokrik]] (''Fumaria officinalis''), [[hejduša]] (''Fagopyrum esculentum''), [[słyńca]] (''Helianthus annuus''), [[lipa]] (''Tilia''), [[cerwjeny dub]] (''Quercus rubra''), [[pšawa wórješyna]] (''Juglans regia'')<ref>Pó staršych žrědłach jo [[twardopackaty płod]], ale pó nowšych žrědłach, kaž na pś. ''Mayer'' (glědaj pśi wótrězku Žrědła), jo wórjech.</ref>. Někotare wórjechowe płody njasu kśiłka, kaž na pś. [[jaseń]]
*** Wósebne formy su [[karyopsa]] (pśi rozdźělnych tšawach), [[nažka]] (pśi kóšowych kwětarjach) a pśi [[górkacowe rostliny|górkacowych rostlinach]] wustupuju.
* Měsne zacynjate płody
** Pśi [[Twardopackaty płod|twardopackatych płodach]] jano nutśikowny źěl (''endokarp'') płodoweje sćěny (''perikarp'') jo wodrjewjony, mjaztym až zwenkowny źěl (''eksokarp'') jo měsny, kóžany abo nitkaty. Mimo togo endokarp wóstanje zawěrany. Na pś. [[Slěwcyna|slěwka]] (''Prunus domestica''),  [[mandlowy bom|mandla]] (''Prunus dulcis''), [[wšedny blušć]] (''Hedera helix''), [[listowa jemjelica]] (''Viscum album''), [[:hsb:dźiwja kaledźina]] (''Viburnum opulus''), [[:hsb:zažny drěn]] (''Cornus mas'')
** [[Jagoda]] wopśimjejo jadne až wšake semjenja a ma měsnu płodowu sćěnu (''perikarp''). Na pś. [[Hendryškowy keŕ|hendryška]] (''Ribes urva-crispa''), [[tomata]], [[górkosłodka ronica]] (''Solanum dulcamara''), [[:hsb:Winowc (ród)|winowa jagoda]] (''Vitis''), [[pogjarzlina]] (''Vaccinium vitis-idaea''), [[:hsb:Kiwijowc|kiwi]] (''Actinidia'')

==== Rozpadowe płody ====
* [[Škałobny płod]] do jadnotliwych płodowych łopjeńkow rozpadujo. Na pś. [[śerlica]] (''Galium''), [[slěz]] (''Malva''), [[klon]] (''Acer'')
* [[Łamkowy płod]] prěki k pódłujkostnej wósce do wšakich, jadnosemjenjowych płodowych źělow rozłamuju.
** [[Cłonkotšuk]] pśi [[rjadkej|rjadkwi]] (''Raphanus'')
** [[Cłonkołušćina]] pśi [[słodka źiśelina|słodkej źiśelinje]] (''Hedysarum hedysaroides'')

=== Kompleksne płody ===
Wobstoje z wšakich płodnikow, pśi comž teke kwiśonkowa wóska jo wobźělona.
* Na pś. [[Cerwjeny malinowy keŕ|malina]] wobstoj z wšakich płóčkatych płoźikow, a togodla jo [[kompleksny twardopackaty płod]].
* [[Jabłukowy płod]] jo warianta kompleksnego [[měchowy płod|měchowego płoda]], na pś. [[jabłuko]], [[kšuška]], [[wšedna jerjebina|jerjebinka]] (''Sorbus aucuparia''), [[:hsb:kwětula]] (''Chaenomeles'').
* [[Kompleksny worjechowy płod]] jo na pś. [[słynica]].
* [[Kompleksna jagoda]]

=== Płodowe stołki resp. płodowe wězby ===
Pśez wósebne procesy zrosćenja jadnotliwe płody su k zwězkoju zjadnośone, tak až to ako jadnotliwy płod wuglěda.
* [[Worjechowy płodowy stołk]] ma na pś. [[mulowka]] (''Morus''), [[buk]] (''Fagus''), [[kastanija]] (''Castanea'').
* [[Jagodowy płodowy stołk]] ma na pś. [[ananas]], [[kozylist]] (''Lonicera'').
* [[Twardopackaty płodowy stołk]] ma na pś. [[figa]] (''Ficus'')

== Rozpśestrěwanje ==
Płody se na rozdźělnej wašni rozpśestrěwaju.
* Pśez [[zwěrjeta|zwěrjetow]] (''zoochorija''))
** Jolic płody se žeru a zasej wótpušćiju, pótom to jo ''endozoochorija''.
** Jolic płody se na pówjerchu zwěrjeta pśilipujuce wóstanu, pótom to jo ''epizoochorija''.
* Pśez [[cłowjek]]ow (''antropochorija'')
* Pśez [[wětš]] (''anemochorija'')
* Pśez [[wóda|wódu]] (''hydrochorija'')
Rědko eksistěrujo aktiwna samrozpśestrěwanje (''autochorija'') pśez katapultowe abo wobryzgowańske wugótowanje. Wótergi wogonki z płodami do skalnych rozdorow rostu abo se do zemje zarězuju (''geokarpija''), kaž na pś. [[zemski wórješk]] (''Arachis hypogaea'').

== Nožki ==
<references />

== Žrědła ==
* {{Strasburger-Botanik1921|boki= 516-518}}  {{ref-de}}
* Mayer, Schwegler: Welcher Baum ist das?, Bäume, Sträucher, Ziergehölze, ISBN 978-3-440-11273-1, boki 280-295 {{ref-de}}
* Meyers Taschenlexikon Biologie, In 3 Bänden, 1. zwězk, boka 239 a 240 {{ref-de}}
* Schauer - Caspari: Pflanzenführer für unterwegs, ISBN 978-3-8354-0354-3, 2. nakład, 2008, bok 16 {{ref-de}}
* Spohn: Welcher Baum ist das? Die neuen Kosmos-Naturführer, ISBN 978-3-440-10794-2, boka 12 a 13 {{ref-de}}
* Spohn, Aichele, Golte-Bechtle, Spohn: Was blüht denn da? Kosmos Naturführer (2008), ISBN 978-3-440-11379-0, boka 463-464
* Ullstein Lexikon der Pflanzenwelt, 1973, ISBN 3-550-16019-4, boki 147-149  {{ref-de}}
* Ulrich Hecker: Bäume und Sträucher, ISBN 978-3-8254-0021-4, boka 14 a 15 {{ref-de}}

== Glědaj teke ==
* [[Chowane płody]]
* [[Sad]]
* [[Pózdatny płod]]

{{Nawikašćik płody}}

[[Kategorija:Płod]]
