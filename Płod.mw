[[Dataja:Forest fruits from Barro Colorado.png|thumb|220px|Rozdźělne płody z [[dešćikowy lěs|dešćikowego lěsa]] [[Panama|Panamy]]]]
'''Płod''' ({{wrěcy|la}} ''fructus'') [[rostlina|rostliny]] jo [[kwiśonka]] w stawje [[semje|semjenjoweje]] zdrjałosći. Pó drugej definiciji jo rostlinski organ, kótaryž z kwisónki wuchada a semjenja až do zdrjałosći chowa.

Mimo [[płodnik]]a teke druge źěle kwiśonki a kwiśonkowego stołka se mógu pśi wutwarje płoda wobźělowaś, kaž na pś. kwiśonkowa wóska, [[keluškowe łopjeńko|keluch]]. Płod słužy [[rozpśestrěwańske mechanizmy rostlinow|rozpśestrěwanju]].

== Natwaŕ ==
[[Dataja:Drupe fruit diagram-dsb.svg|thumb|left|Natwaŕ płoda: Rozrězany [[rjaschen]]]]
[[Dataja:Autumn Red peaches.jpg|thumb|Natwaŕ płoda: Rozrězany [[rjaschen]]]]
[[Dataja:Fruits Luc Viatour.jpg|thumb|Banana, słynicy a rozdźělne citrusowe płody]]
Płod wobstoj z jadnogo abo wšakich semjenjow, kótarež su wót płodoweje sćěny ([[perikarp]]) wobdane. Pśi perikarpje pak se rozeznawaju tśi warsty: 
* Eksokarp – zwenkowna warsta
* Mezokarp – srjejźna warsta
* Endokarp – nutśikowna warsta
Pśi [[rjaschen]]je na pšawem wobrazu na pś. twóri endokarp twardu packu, kótaraž semje wobśimjejo. Mezokarp jo měsny, a eksokarp twóri somotowu rjaschenowu kóžu.

Perikarp se za cas procesu zdrjawjenja płoda z [[płodnik]]a [[kwiśonka|kwiśonki]] twóri. Za rozrědowanje płodow jo wažne, se dopominaś, až płodnik z jadnogo abo wšakich ze sobu zrosćonych [[płodowe łopjeńko|płodowych łopjeńkow]] (''karpele'') wobstoj.
<!--
Der verbleibende Rest aus [[Sprossachse]] und [[Kelchblätter|Calyx (Kelchblätter)]] wird gemeinhin auch als [[Zilch (Botanik)|Zilch]] bezeichnet.
-->

== Typy ==
Płody se góźe do tśich kupkow rozrědowaś.
* jadnotliwe płody
* kompleksne płody
* płodnistwa (płodowe wězby)

=== Jadnotliwe płody ===
Z jadneje kwiśonki wuchada jano jadnotliwy płod.

==== Sypace płody ====
Toś ten płod je wjelesemjenjowy a se pśi zdrjałosći wótwěra a pótom semjenja rozsypuje.
* [[Měchowy płod]] wobstoj z jadnogo płodowego łopjeńka. Wón se jano na jadnej pódłujkostnej liniji wótwěra. Na pś. [[črijki]] (''Aconitum''), [[pólny wotrožnik]] (''Consolida regalis'')
* [[Łušćinowy płod]] jo suchy płod, kótaryž wobstoj z jadnogo płodowego łopjeńka a se na prědnem a slěznem boku wótwěra. Na pś. [[Zagrodny groch|grochowka]] (''Pisum sativum''), [[kitkowc]] (''Laburnum''), [[chošćowc]] (''Cytisus scoparius'')
* [[Kapslowy płod]] jo suchy płod, kótaryž wobstoj z dweju až wšakich płodowych łopjeńkow. Wón pśez rozpukliny abo pory wótwěra. Na pś. [[Běły jěrowc|jěrowka]] (''Aesculus hippocastanum''), [[mak]] (''Papaver'')
** Septicidna kapsla jo na pś. [[dźěrkaty křižomnik]] (''Hypericum perforatum'').
** Dorsicidna kapsla jo na pś. [[łučna škleńčica]] (''Iris sibirica'').
** Wěčkowa kapsla jo na pś. [[čerwjeny kurymór]] (''Anagallis arvensis'').
** Porowa kapsla jo na pś. [[zahrodna lawica]] (''Antirrhinum majus'').
* [[Tšuk]] wobstoj z dweju płodoweju łopjeńkow. Semjenja sejźe na źěleńskej sćěnje. Na pś. [[rolny žonop]] (''Sinapis arvensis''), [[wjeliki krawnik]] (''Chelidonium majus'')
 
==== Zawěrace płody (njepukace se płody) ====
Płody wóstanu až do zdrjałosći semjenjow zawěrane a wótpadnu w toś tej formje.
* Suche zawěrace płody
** [[Worjechowy płod]] jo jadnosemjenjowy płod, kótaryž ma tłustu, wodrjewjonu płodowu sćěnu (''perikarp''). Na pś. [[Wšedna lěšćina|lěskowy worješk]] (''Corylus avellana''), [[lěkarski kokrik]] (''Fumaria officinalis''), [[hejduška]] (''Fagopyrum esculentum''), [[słónčnica]] (''Helianthus annuus''), [[lipa]] (''Tilia''), [[cerwjeny dub]] (''Quercus rubra''), [[prawa włóska worješina]] (''Juglans regia'')<ref>Pó staršych žrědłach jo [[póčkaty płód]], ale pó nowšych žrědłach, kaž na pś. ''Mayer'' (glědaj pśi wótrězku Žrědła), jo worjech.</ref>. Někotare worjechowe płody njesukřidleška, kaž na pś. [[jaseń]]
*** Wósebne formy su [[karyopsa]] (pśi rozdźělnych trawach), [[nažka]] (pśizestajenkach) a pśi [[maslenkowe rostliny|maslenkowych rostlinach]] wustupuju.
* Měsne zawěrace płody
** Pśi [[Póčkaty płód|póčkatych płodach]] jano nutśikowny źěl (''endokarp'') płodoweje sćěny (''perikarp'') jo wodrjewjony, mjaztym až zwenkowny źěl (''eksokarp'') jo měsny, kóžany abo nitkaty. Mimo togo endokarp wóstanje zawěrany. Na pś. [[Slowčina|slowka]] (''Prunus domestica''),  [[mandlowc|mandla]] (''Prunus dulcis''), [[wšědny blušć]] (''Hedera helix''), [[lišćowcowy jemjel]] (''Viscum album''), [[dźiwja kaledźina]] (''Viburnum opulus''), [[zažny drěn]] (''Cornus mas'')
** [[Jagoda]] wopśimjejo jadne až wšake semjenja a ma měsnu płodowu sćěnu (''perikarp''). Na pś. [[Kosmačkowc|kosmačka]] (''Ribes urva-crispa''), [[tomata]], [[hórkosłódke wrónidło]] (''Solanum dulcamara''), [[Winowc (ród)|winowa jahoda]] (''Vitis''), [[brusnica]] (''Vaccinium vitis-idaea''), [[Kiwijowc|kiwi]] (''Actinidia'')

==== Rozpadowe płody ====
* [[Škałobny płód]] do jadnotliwych płodowych łopjeńkow rozpadujo. Na pś. [[sydrik]] (''Galium''), [[šlěz]] (''Malva''), [[klon]] (''Acer'')
* [[Łamkowy płod]] prěki k podołhostnej wósce do wšakich, jadnosemjenjowych płodowych źělow rozłamuju.
** [[Cłonkotšuk]] pśi [[rjetkej]]u (''Raphanus'')
** [[Cłonkołušćina]] pśi [[Słódki dźećel|słódkim dźećelu]] (''Hedysarum hedysaroides'')

=== Kompleksne płody ===
Wobstoje z wšakich płodnikow, pśi comž teke kwiśonkowa wóska jo wobźělona.
* Na pś. [[Čerwjeny malenowc|malena]] wobstoj z wšakich płóčkatych płodźikow, a togodla jo [[kompleksny póčkaty płód]].
* [[Jabłukowy płod]] jo warianta kompleksnego [[měchowc]]a, na pś. [[jabłuko]], [[krušwa]], [[wšědna wjerjebina|wjerjebinka]] (''Sorbus aucuparia''), [[kwětula]] (''Chaenomeles'').
* [[Kompleksny worjechowy płod]] jo na pś. [[słynica]].
* [[Kompleksna jagoda]]

=== Płodnistwa resp. płodowe wjazby ===
Pśez wósebne procesy zrosćenja jadnotliwe płody su k zwězkoju zjadnośone, tak až to ako jadnotliwy płod wuglěda.
* [[Worjechowe płodnistwo]] ma na pś. [[Marušnja|maruša]] (''Morus''), [[buk]] (''Fagus''), [[kastanija]] (''Castanea'').
* [[Jagodowe płódnistwo]] ma na pś. [[ananas]], [[kozylist]] (''Lonicera'').
* [[Póckate płodnistwo]] ma na pś. [[figa]] (''Ficus'')

== Rozpřestrěwanje ==
Płody se na rozdźělnem wašnju rozpřestrěwaja.
* Pśez [[zwěrjeta|zwěrjetow]] (''zoochorija''))
* Pśez [[cłowjek]]ow (''antropochorija'')
* Pśez [[wětš]] (''anemochorija'')
* Pśez [[wóda|wódu]] (''hydrochorija'')
Rědko eksistěrujo aktiwna samrozpřestrěwanje (''autochorija'') pśez katapultowu abo pryskansku wugóotowanku. Wótergi stołpiki z płodami do skalnych škałobow rostu abo se do pódy zanurjuja (''geokarpija''), kaž na pś. [[Zemski worjech|zemski worješk]] (''Arachis hypogaea'').

== Nožki ==
<references/>

== Žrědła ==
* {{Strasburger-Botanik1921|boki= 516-518}}  {{ref-de}}
* Mayer, Schwegler: Welcher Baum ist das?, Bäume, Sträucher, Ziergehölze, ISBN 978-3-440-11273-1, boki 280-295 {{ref-de}}
* Meyers Taschenlexikon Biologie, In 3 Bänden, 1. zwězk, boka 239 a 240 {{ref-de}}
* Schauer - Caspari: Pflanzenführer für unterwegs, ISBN 978-3-8354-0354-3, 2. nakład, 2008, bok 16 {{ref-de}}
* Spohn: Welcher Baum ist das? Die neuen Kosmos-Naturführer, ISBN 978-3-440-10794-2, boka 12 a 13 {{ref-de}}
* Spohn, Aichele, Golte-Bechtle, Spohn: Was blüht denn da? Kosmos Naturführer (2008), ISBN 978-3-440-11379-0, boka 463-464
* Ullstein Lexikon der Pflanzenwelt, 1973, ISBN 3-550-16019-4, boki 147-149  {{ref-de}}
* Ulrich Hecker: Bäume und Sträucher, ISBN 978-3-8254-0021-4, boka 14 a 15 {{ref-de}}

== Glědaj teke ==
* [[Kładźene płody]]
* [[Sad]]
* [[Papłód]]

{{Nawikašćik płody}}

[[Kategorija:Płod]]

[[am:ፍራፍሬ]]
[[an:Fruito]]
[[ang:Wæstm]]
[[ar:فاكهة]]
[[arc:ܐܒܐ (ܦܐܪܐ)]]
[[ay:Achu]]
[[az:Meyvə]]
[[ba:Емеш]]
[[bat-smg:Vaisios]]
[[be:Садавіна]]
[[be-x-old:Садавіна]]
[[bg:Плод]]
[[bn:ফল]]
[[bo:ཤིང་ཏོག]]
[[br:Frouezh]]
[[bs:Plod]]
[[ca:Fruit]]
[[ch:Inasahan]]
[[chy:Mene]]
[[ckb:میوە]]
[[cs:Plod (botanika)]]
[[cy:Ffrwyth]]
[[da:Frugt]]
[[de:Frucht]]
[[el:Καρπός]]
[[en:Fruit]]
[[eo:Frukto]]
[[es:Fruto]]
[[et:Vili]]
[[fa:میوه]]
[[fi:Hedelmä]]
[[fj:Vua]]
[[fr:Fruit (alimentation humaine)]]
[[ga:Toradh]]
[[gan:水果]]
[[gd:Meas]]
[[gl:Froito]]
[[gn:Yva]]
[[he:פרי]]
[[hi:फल]]
[[hr:Plod]]
[[hsb:Płód]]
[[ht:Fwi]]
[[hu:Gyümölcs]]
[[hy:Պտուղ]]
[[id:Buah]]
[[io:Frukto]]
[[is:Ávöxtur]]
[[it:Frutto]]
[[iu:ᒪᒪᖅᑐᖅ, ᓰᕐᓇᖅᑐᖅ ᐱᕈᖅᑐᖅ]]
[[ja:果実]]
[[jv:Woh]]
[[ka:ნაყოფი (მცენარე)]]
[[kg:Mbuma]]
[[kk:Жеміс]]
[[kn:ಹಣ್ಣು]]
[[ko:열매]]
[[ku:Fêkî]]
[[la:Fructus]]
[[lbe:Ахъулсса]]
[[lmo:Fröt]]
[[ln:Mbuma]]
[[lt:Vaisius]]
[[lv:Auglis]]
[[map-bms:Uwoh]]
[[mg:Voankazo]]
[[ml:ഫലം]]
[[mr:फळ]]
[[ms:Buah]]
[[nap:Frutto]]
[[nl:Vrucht (plant)]]
[[nn:Frukt]]
[[no:Frukt]]
[[nrm:Frit]]
[[oc:Fruch]]
[[pcd:Frut]]
[[pl:Owoc]]
[[pnb:پھل فروٹ]]
[[pt:Fruto]]
[[qu:Ruru]]
[[ro:Fruct]]
[[ru:Плод]]
[[rw:Urubuto]]
[[sa:फलानि]]
[[scn:Fruttu (butànica)]]
[[sco:Fruit]]
[[se:Šattus]]
[[sh:Plod]]
[[simple:Fruit]]
[[sk:Plod (rastlina)]]
[[sl:Plod]]
[[sn:Muchero]]
[[so:Miro]]
[[sq:Fruti]]
[[sr:Плод]]
[[su:Buah]]
[[sv:Frukt]]
[[sw:Tunda]]
[[ta:பழம்]]
[[te:పండు]]
[[tg:Мева]]
[[th:ผลไม้]]
[[tl:Bungang-kahoy]]
[[tr:Meyve]]
[[udm:Емыш]]
[[ug:ظاصتاص يئضةن مئؤة]]
[[uk:Плід]]
[[ur:پھل]]
[[vi:Quả]]
[[wa:Frut]]
[[war:Bunga]]
[[xal:Земш]]
[[yi:פרוכט]]
[[zh:果实]]
[[zh-min-nan:Kóe-chí]]
[[zh-yue:果]]
