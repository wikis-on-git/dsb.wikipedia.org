[[image:Ing telescopes sunset la palma july 2001.jpg|thumb|Observatorium La Palma|astronomiski [[obserwatorium|obserwatorium]]]]

'''Astronomija''' (ze [[starogrichišćina|stgr.]] ἀστρονομία, ''astronomía'', „wobglědowanje gwězdow“, nastało ze [[starogrichišćina|stgr.]] ἄστρον [ástron], „gwězda, njebjaske śěleso“, a νόμος [nómos], „nałog, kazń“) jo wědomnosć wó njebjaskich śělesach. Wóna pśepytujo z [[pśirodowědomnosć|pśirodowědomnostnymi]] srědkami kakosći objektow we [[uniwersum|uniwersumje]], pótakem [[astronomiski objekt|njebjaskich śělesow]] (planety, mjasec, gwězdy inkluziwnje słyńca, gwězdowe gromady, galaksije a galaksijowe gromady), [[interstelarna materija|interstelarneje materije]] a we swětnišću wustupujucego [[promjenjenje|promjenjenja]]. Mimo togo pyta wóna za rozměśim [[uniwersum|uniwersuma]] ako cełka, jogo [[kosmogonija|nastaśa]] a jogo [[kosmologija|natwari]].

Lěcrownož se jano na mało šulach wuwucujo, wubuźujo astronomija a jeje slěźeńske wuslědki wjeliki zajm w zjawnosći a jo daloko rozpśestrěty hobby (glej [[amaterska astronomija|amaterowa astronomija]]). To zwisujo na jadnom boce z "pózwigujucym" zaśišćom, ako gótujo [[gwězdne njebjo]] teke gaž jano z wócyma glědaš, na drugem boce pak teke z jeje tematiskeju bogatosću, dotyknjenim [[filozofija|filozofiskich]] pšašanjow a zwiskom z [[kosmonawtika|kosmonawtiku]].

Astronomija njedej se z [[astrologija|astrologiju]] zaměniś ([[grichišćina|grich.]] ἀστρολογία, ''astrología'', „wěda wó gwězdach“), ako jo měła w [[Antika|Antice]] [[synonym|samski wóznam]] ako astronomija.

== Stawizny astronomije ==
[[image:Saturn from Cassini Orbiter (2004-10-06).jpg|thumb|left|Saturn|[[planet|planet]] [[Saturn (planet)|Saturn]]]]
Astronomija płaśi ako jadna z nejstaršych [[wědomnosć|wědomnosćow]]. Zachopjeńki astronomije laže wěrjepódobnje w kultiskem cesćenju njebjaskich śělesow. W lěttysacy trajucem procesu su se źělili nejpjerwjej astronomija a [[pśirodowa religija|pśirodowa religija]], pózdźej astronomija, [[meteorologija|meteorologija]] a [[kalendarjowe licenje|kalendarjowe licenje]], w pózdnem srjejźowěku potom astronomija a [[astrologija|astrologija]]. Bytostne mrocniki za našu wědu wó swětnišću su byli wunamakanje [[teleskop|teleskopa]] pśed něźi 400 lětami, kenž jo [[Kopernikowy pśewrot|Kopernikowy pśewrot]] dokóńcył, ako teke pózdźej w [[19. stolěśe|19. stolěśu]] wunamakanje [[fotografija|fotografije]] a [[spektroskopija|spektroskopije]]. Wót srjejźi [[20. stolěśe|20. stolěśa]] mógu astronomy z bźezwobsadkoweju a wobsadkoweju [[kosmonawtika|kosmonawtiku]] zemsku atmosferu pśewinuś a bźez jeje wobgranicowanjow wobglědowaś, to groni we wšyknych wobłukach [[elektromagnetiski spektrum|elektromagnetiskego spektruma]]. K tomu pśiźo hyšći móžnosć, pśespytowanym objektam direktnje woglědaś a tam dalšne, nic jano wobglědujuce měrjenja gótowaś. Paralelnje se twarje pśecej wětše [[teleskop|teleskopy]] za wobglědowanje ze zemje.

== Fachowe wobłuki astronomije ==
[[image:Messier51.jpg|thumb|M51|galaksija M51, "whirlpoolowa-galaksija"]]
Astronomiska wědomnosć se źěli powšyknje pó pśepytowanych objektach, a pó tom, lěc jo slěźenje teoretiskego abo wobglědujucego razu. Wažne zakładne wobłuki su ''[[astrofyzika|astrofyzika]]'', ''[[astrometrija|astrometrija]]'' a ''[[njebjaska mechanika|njebjaska mechanika]]'', nejwažnjejše póla su fyzika [[słyńcny system|słyńcnego systema]], wósebnje ''[[planetologija|planetologija]]'', ''[[galaktiska astronomija|galaktiska astronomija]]'', kótaraž pśeslěźujo [[ptaškowa droga|ptaškowu drogu]] a jeje [[centrum galaksije|centrum]], ''[[ekstragalaktiska astronomija|ekstragalaktiska astronomija]]'', kótaraž pśepytujo natwaŕ drugich [[galaksija|galaksijow]] a jich [[aktiwne galaktiske jědro|aktiwne jědra]], abo [[błysk gammapromjenjow|błyski gammapromjenjow]] ako nejwěcej bogate na energiju procese uniwersuma, ako teke ''[[relatiwistiski|relatiwistiska]] astrofyzika'', kenž se na pśikład z [[carna źěra|carnymi źěrami]] zaběra. ''[[stelarna astronomija|Stelarna astronomija]]'' pśepytujo naroźenje, wuwiśe a smjerś gwězdow. ''[[kosmologija|Kosmologija]]'' se zaběra ze stawiznami a nastaśim uniwersuma, a ''[[kosmogonija|kosmogonija]]'' wopisujo stawizny našogo słyńcnego systema. Dla integracije wjelich metodow se źěli ''[[wobglědujuca astronomija|wobglědujuca astronomija]]'' pśecej mjenjej pó wužywanych [[wobłuk žwałoweje dłujkosći|wobłukach žwałowych dłujkosćow]] (''[[radijowa astronomija|radijowa astronomija]]'', ''[[infracerwjena astronomija|infracerwjena astronomija]]'', ''[[wizuelna astronomija|wizuelna astronomija]]'', ''[[ultrawioletna astronomija|ultrawioletna astronomija]]'', ''[[roentgenowa astronomija|roentgenowa astronomija]]'' a ''[[gammapromjenjowa astronomija|gammapromjenjowa astronomija]]''), dokulaž slěźeńske kupki a (w idealnem paźe) teke jadnotliwe wědomnostniki mógu wužywaś informacije ze wšyknych tych žrědłow. Tencasnje nejnowšy wobłuk jo ''[[eksoplanetologija|eksoplanetologija]]''.

Wusčejše metody ''klasiskeje astronomije'' su ako ''poziciska astronomija'' z pomocu astrometrije a njebjaskeje mechaniki njebjaske śělesa katalogizěrowaś (''[[gwězdowy katalog|gwězdowy katalog]]'', ''[[efemeridy|efemeridy]]''), a w ''[[astrofyzika|astrofyzice]]'' fyziku swětnišća a we njom zdźaržanych objektow pśeslěźowaś. Pódla togo se móžo [[kosmonawtika|kosmonawtika]] ako ''[[eksperiment|eksperimentelna]] astronomija'' wobglědowaś, a kosmologija ako [[teoretiske wědomnosći|teoretiska]] disciplina.

== Astronomija a druge wědomnosći ==
[[image:M57 The Ring Nebula.JPG|thumb|left|upright|Ringnebel M57|krejzowa kurjawa w Leier M57 (planetariska kurjawa)]]
Wusko z astronomiju zwězanej stej [[fyzika|fyzika]] a [[matematika|matematika]], tej fachowej wobłuka stej se cesto mjazsobnje wopłoźowałej a wobglědujotej se teke w [[stidium|studiumje]] astronomije ako cełk. Uniwersum se wopokažo we wjele padach ako laboratorium fyziki, wjele jeje teorijow se móžo jano w jogo dalokosćach a na górucych, na energiju bogatych objektach pśepytowaś. Mimo togo su byli wobšyrne wobliceńske nadawki astronomije nastark až do [[numeriska matematika|numeriskeje matematiki]] a [[pśeźěłanje datow|pśeźěłanja datow]].

Pó tradiciji źěła astronomija gromaźe z [[geodezija|geodeziju]] (''[[astrogeodezija|astrogeodezija]]'', [[zwěsćenje městna|zwěsćenje městna]] a [[zwěsćenje casa|zwěsćenje casa]], póśěgowańske systemy, [[nawigacija|nawigacija]]), z  licenim casa a [[kalendarjowe licenje|kalendarjowym licenim]] (''[[astronomiska chronologija|astronomiska chronologija]]'') ako teke z [[optika|optiku]] (wuwijanje ''[[astronomiski instrument|astronomiskich instrumentow]] a sensorow''). Dla instrumentow a metodow jo teke wjele paralelow k [[technika|technice]], [[kosmonawtika|kosmonawtice]] a matematice ([[měrjenski srědk|měrjeńske srědki]], [[satelitowa technika|satelitowa technika]], modelěrowanje drogow njebjaskich śělesow). Geodetiske metody se wužywaju teke za zwěsćenje grawitaciskego póla a [[zemska figura|figurow]] drugich njebjaskich śělesow.

W slědnych lětźasetkach jo nabyło na wažnosći zgromadne źěło astronomije z moderneju [[geologija|geologiju]] a [[geofyzika|geofyziku]], pśeto se kšyjo źěłowe pólo [[geowědomnosći|geowědomnosćow]] ze źělami ''[[planetologija|planetologije]]''. [[mineralogija|Mineralogija]] analyzěrujo kamizny zemje z pódobnymi metodami ako te drugich njebjaskich śělesow. ''[[kosmochemija|Kosmochemija]]'' ako źěl [[chemija|chemije]] pśepytujo nastaśe a rozdźělenje chemiskich elementow a zwězanjow w uniwersumje a [[chemiska ewolucija|chemisku ewoluciju]], ''[[eksobiologija|eksobiologija]]'' pak wobstojnosći nastaśa a eksistence žywjenja zwenka zemje.

Dalej pśiběra mjazydisciplinowe slěźenje z něga skerjej [[duchowne wědomnosći|duchownowědomnostnje]] wusměrjonymi wědomnostnymi disciplinami:

Astronomiske stawizny ako źěl [[stawiznowědomnosći|stawiznowědomnosćow]] pśepytuju ''[[stawizny astronomije|stawizny astronomije]]''. Twarjenja a namakanki z [[pśedstawiznowa doba|pśedstawiznoweje]] a [[jěsnostawiznowa doba|jěsnostawiznoweje]] doby se gódnośe źeń a wěcej w astronomiskem zwisku (''[[archeoastronomija|archeoastronomija]]''). Dokulaž astronomija se zaběra mimo togo we wobłuku [[kosmologija|kosmologije]] z pšašanjami za nastaśim, wuwiśim a kóńcom uniwersuma, su teke zrězki z [[teologija|teologiju]] a [[filozofija|filozofiju]].

== Glej teke ==

*[[lisćina znatych astronomow|lisćina znatych astronomow]]
*[[gwězdarnja|gwězdarnja]]
*[[amaterska astronomija|amaterowa astronomija]]

== Literatura ==

=== Jadnotliwe twórby ===
* [[Albrecht Unsöld|Albrecht Unsöld]], Bodo Baschek: ''Der neue Kosmos.'' ISBN 3-540-42177-7<br /> (standardna wucbnica za studium)
* ''Meyers Handbuch Weltall, Wegweiser durch die Welt der Astronomie''. 1994 (7. pśeźěł. nakład), ISBN 3-411-07757-3
* P. Murdin (Hrsg.): ''Encyclopedia of Astronomy & Astrophysics''. 2001, ISBN 0-333-75088-8 – http://eaa.iop.org/
* ''Der Brockhaus Astronomie: Planeten, Sterne, Galaxien''. [[Bibliographisches Institut & F. A. Brockhaus|F. A. Brockhaus]], Mannheim – Lipsk 2006, ISBN 3-7653-1231-2
* Kurt Hopf: ''Von der Erde ins All – Das Weltall in Beispielen'' – didaktiska zběrka meterialow na CD-ROM za źiśownje, šule, gwězdarnje a planetariumy, COTEC-Verlag Rosenheim
* Harry Nussbaumer: ''Das Weltbild der Astronomie''. 2007, ISBN 978-3-7281-3106-5, 2. rozšyr. a aktual. nakład. vdf Hochschulverlag.

=== Periodikumy ===
* [[Sterne und Weltraum|Sterne und Weltraum]], mjasecnik za astronomiju
* [[Astronomie Heute|Astronomie Heute]], popularny magacin za astronomiju a kosmonawtiku, 10 wudaśow wob lěto, nimske wudaśe wót [[:en:Sky & Telescope|Sky & Telescope (eng. wikipedija)]]
* [[Sternenbote|Sternenbote]], awstriski mjasecnik za astronomiju
* [[Interstellarum|Interstellarum]], dwójo-mjasecnik za praktisku astronomiju
* [[Astronomie + Raumfahrt|Astronomie + Raumfahrt]], dwójo-mjasecnik za wucbu, dalejkubłanje, lichy cas ISSN|0004-6310
* [[Regiomontanusbote|Regiomontanusbote]], kwartalne wudaśe [[Nürnbergske astronomiske towaristwo|Nürnbergskego astronomiskego towaristwa]] a [[Nürnbergske astronomiske źěłowe zjadnośeństwo|Nürnbergskego astronomiskego źěłowego zjadnośeństwa]] ISSN|0938-0205

== Wótkaze ==
* [http://www.mpia-hd.mpg.de/suw/suw/SuW/BR-alpha/Elsaesser/Warum_Astronomie-1.html Cogodla astronomija?] In: [http://www.mpia.de/Public/menu.php Max-Planck-Institut für Astronomie]
* [http://dsa-faq.berlios.de/ ceste pšašanja ] w nimskej Astronomie-Newsgroup de.sci.astronomie
* [http://antwrp.gsfc.nasa.gov/apod/ NASA: Astronomy Picture of the Day] – wšednje nowy astronomiski wobraz z rozjasnjenim (engelski)
* [http://esoads.eso.org/abstract_service.html NASA ADS] – datowa banka astronomiskeje slěźeńskeje literatury (eng.)
* [http://www.photomeeting.de/astromeeting/_index.htm njebjaske fota] – digitalna astrofotografija
* [http://www.astrolink.ir/en/ astronomiske powěsći w 11 rěcach ]
*[http://www.astronomie.de/ nimskorěcne boki wó astronomiji ]
* [http://www.weltderphysik.de/de/3812.php pódłymjone artikle k wobłukam astronomije a astrofyziki ]
*[http://www.literature.at/elib/index.php5?title=Astronomy_-_A_History_-_George_Forbes_-_1909 Astronomy – A History – G. Forbes – 1909 (eLibrary Project – eLib Text)]

=== Wideo ===
Z telewizije [[Alpha Centauri (TV)|Alpha Centauri]] (''glej teke:'' [http://www.br-online.de/alpha/centauri/archiv.shtml archiw wusćełanja]. W: http://www.br-online.de/alpha/):
* [[Harald Lesch|Harald Lesch]]. ''[http://www.br-online.de/cgi-bin/ravi?v=alpha/centauri/v/&f=980927.rm Cogodla astronomija?]'' ([[RealPlayer|RealPlayer]]-format)
* [[Harald Lesch|Harald Lesch]]. ''[http://www.br-online.de/cgi-bin/ravi?v=alpha/centauri/v/&f=020106.rm Quo vadis astronomija?]'' ([[RealPlayer|RealPlayer]]-format)

[[category:astronomija]]

{{Link FA|ml}}

[[af:Sterrekunde]]
[[als:Astronomie]]
[[am:ሥነ ፈለክ]]
[[an:Astronomía]]
[[ang:Tungolcræft]]
[[ar:فلك]]
[[arc:ܡܡܠܠܘܬ ܟܘܟܒܐ]]
[[ast:Astronomía]]
[[ay:Alaxpacha yänakata]]
[[az:Astronomiya]]
[[ba:Астрономия]]
[[bar:Astronomie]]
[[bat-smg:Astruonuomėjė]]
[[be:Астраномія]]
[[be-x-old:Астраномія]]
[[bg:Астрономия]]
[[bm:Dolokalan]]
[[bn:জ্যোতির্বিজ্ঞান]]
[[br:Steredoniezh]]
[[bs:Astronomija]]
[[ca:Astronomia]]
[[ceb:Astronomiya]]
[[co:Astronomia]]
[[cs:Astronomie]]
[[csb:Astronomijô]]
[[cv:Астрономи]]
[[cy:Seryddiaeth]]
[[da:Astronomi]]
[[de:Astronomie]]
[[diq:Asmênşınasiye]]
[[dv:ފަލަކީ އިލްމު]]
[[el:Αστρονομία]]
[[en:Astronomy]]
[[eo:Astronomio]]
[[es:Astronomía]]
[[et:Astronoomia]]
[[eu:Astronomia]]
[[fa:اخترشناسی]]
[[fi:Tähtitiede]]
[[fiu-vro:Tähetiidüs]]
[[fo:Stjørnufrøði]]
[[fr:Astronomie]]
[[frp:Astronomia]]
[[fur:Astronomie]]
[[fy:Stjerrekunde]]
[[ga:Réalteolaíocht]]
[[gan:天文學]]
[[gd:Reul-eòlas]]
[[gl:Astronomía]]
[[gu:ખગોળશાસ્ત્ર]]
[[gv:Rollageydys]]
[[hak:Thiên-vùn-ho̍k]]
[[haw:Kilo hōkū]]
[[he:אסטרונומיה]]
[[hi:खगोल शास्त्र]]
[[hr:Astronomija]]
[[ht:Astwonomi]]
[[hu:Csillagászat]]
[[hy:Աստղագիտություն]]
[[ia:Astronomia]]
[[id:Astronomi]]
[[ie:Astronomie]]
[[io:Astronomio]]
[[is:Stjörnufræði]]
[[it:Astronomia]]
[[iu:ᓯᓚᓯᐅᕐᓂᖅ/sulasuurniq]]
[[ja:天文学]]
[[jbo:kesyske]]
[[jv:Astronomi]]
[[ka:ასტრონომია]]
[[kk:Астрономия]]
[[kn:ಖಗೋಳಶಾಸ್ತ್ರ]]
[[ko:천문학]]
[[ku:Stêrnasî]]
[[kw:Astronymyl]]
[[ky:Астрономия]]
[[la:Astronomia]]
[[lad:Astronomiya]]
[[lb:Astronomie]]
[[li:Starekunde]]
[[ln:Mambí ma nzɔ́tɔ]]
[[lo:ດາຣາສາດ]]
[[lt:Astronomija]]
[[lv:Astronomija]]
[[map-bms:Astronomi]]
[[mg:Astronomia]]
[[mk:Астрономија]]
[[ml:ജ്യോതിശാസ്ത്രം]]
[[mn:Одон орон]]
[[ms:Astronomi]]
[[mt:Astronomija]]
[[my:နက္ခတ္တဗေဒ]]
[[nah:Ilhuicamatiliztli]]
[[nap:Astronumia]]
[[nds:Astronomie]]
[[nds-nl:Steernskunde]]
[[ne:ज्योतिष]]
[[nl:Astronomie]]
[[nn:Astronomi]]
[[no:Astronomi]]
[[nov:Astronomia]]
[[nrm:Astrononmie]]
[[oc:Astronomia]]
[[pa:ਤਾਰਾ ਵਿਗਿਆਨ]]
[[pam:Astronomia]]
[[pl:Astronomia]]
[[ps:ستورپوهنه]]
[[pt:Astronomia]]
[[qu:Quyllur yachay]]
[[rm:Astronomia]]
[[rmy:Chexanipen]]
[[ro:Astronomie]]
[[ru:Астрономия]]
[[sa:ज्योतिष]]
[[sah:Астрономия]]
[[sc:Astronomia]]
[[scn:Astronumìa]]
[[sco:Astronomy]]
[[sh:Astronomija]]
[[si:තාරකාවේදය]]
[[simple:Astronomy]]
[[sk:Astronómia]]
[[sl:Astronomija]]
[[sm:Astronomy]]
[[sq:Astronomia]]
[[sr:Астрономија]]
[[stq:Stiernkunde af Astronomie]]
[[su:Astronomi]]
[[sv:Astronomi]]
[[sw:Falaki]]
[[szl:Astrůnůmijo]]
[[ta:வானியல்]]
[[te:ఖగోళ శాస్త్రము]]
[[tet:Astronomia]]
[[tg:Астрономия]]
[[th:ดาราศาสตร์]]
[[ti:አስትሮኖሚ]]
[[tk:Astronomiýa]]
[[tl:Astronomiya]]
[[tpi:Estronomi]]
[[tr:Gökbilim]]
[[uk:Астрономія]]
[[vec:Astronomia]]
[[vi:Thiên văn học]]
[[vls:Astronomie]]
[[vo:Stelav]]
[[wa:Astronomeye]]
[[war:Astronomiya]]
[[wo:Saytubiddiw]]
[[xh:IAstronomi]]
[[yi:אסטראנאמיע]]
[[zea:Staerrekunde]]
[[zh:天文学]]
[[zh-min-nan:Thian-bûn-ha̍k]]
[[zh-yue:天文]]
