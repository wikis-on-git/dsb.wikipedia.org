{{Stat
|mě swójske=Fakavae Aliki-Malo i Tuvalu
|mě serbske=Tuvalu
|wopon=Coat of arms of Tuvalu.svg
|chórgoj=Flag of Tuvalu.svg
|gronko=Tuvalu mo te Atua
|gronko-serbski=Wósym kupow za wšegomócnego Boga
|połoženje=Tuvalu on the globe (small islands magnified) (Polynesia centered).svg
|rěc=[[tuvalušćina]], [[engelšćina]]
|stolica=[[Funafuti]]
|forma kněžarstwa=parlamentariska monarchija
|głowny=kralowka [[Hilžbjeta II.]]<br />(zastupowana pśez guwernera Iakoba Italeli)
|šef=[[Enele Sopoaga]]
|njewótwisnosć=[[1. oktobra]] [[1978]]
|płoń=26 km²
|wobydlarstwo=10.000
|lěto=2010
|gustosć wobydlarstwa=390/km²
|měna=Awstralski dolar
|hymna=Tuvalu mo te Atua
|casowa cona=[[koordiněrowany swětowy cas|UTC]] +12
|TLD=.tv
|telefon=+ 688
|znamje za awta=TUV
|kórta=Karte_Tuvalus.png|
}}

'''Tuvalu''' jo mały kupowy stat w [[Śichy ocean|Śichem oceanje]]. Wón bu w lěśe [[1978]] njewótwisny wót [[Zjadnośone kralojstwo|Zjadnośonego kralojstwa]], wóstanjo pak až do źinsajšnego z cłonkom [[Commonwealth]]a. Z něźi 10.000 wobydlarjami a pśestrěnju wót jano 26 km² jo Tuvalu tśeśi nejmjeńšy stat na swěśe nastupajucy wobydlarstwo a stwórty nejmjeńšy pó pśestrěni. Až do njewótwisnosći se jo gronił teritorij ''Ellice Islands''.

Mě kraja wóznamjenijo „wósym kupow“, dokulaž jo było až k wobsedlenju nejwěcej pódpołdnjoweje kupy [[Niulakita]] w lěśe 1949 jano wósym wobsedlonych.

== Geografija ==
[[Dataja:Tuvalu Funafuti atoll beach.jpg|thumb|left|Pśibrjog w Funafutiju]]
Archipel namaka se w krotkowjacornem źělu Pacifika na pódzajtšo [[Papua-Neuguinea]] a na pódpołnoc [[Nowoseelandska|Nowoseelandskeje]]. W dalšej wokolinje laže kupowy staty [[Salomony|Salomonow]], [[Nauru]], [[Kiribati]], [[Tokelau]], [[Samoa]], [[Wallis a Futuna]], [[Fidži]] a [[Vanuatu]].

Nejwušy dypk kupow lažy jano pěś metrow [[Wusokosć nad mórskej głaźinu|nad mórskeju głaźinu]], tak až jo Tuvalu pówažnje wobgrozony wót změny klimy a pówódnjowanja pśez mórjo. Dla togo planujo tuvaluske kněžarstwo dłujkodobnje ewakuěrowanje wobydlarstwa do [[Awstralska|Awstralskeje]] abo Nowoseelandskeje.

Na kupach kněžy góruca tropiska klima z pśerěznej temperaturu wót 30 °C.

[[Stolica]] jo centralny [[atol]] [[Funafuti]], źož jo połojca wobydlarstwa žywa, a sedło kněžarstwo na tom atolu lažeca wjas [[Vaiaku]].

== Stawizny ==
Tuvaluske kupy su wót něźi 2000 lět wobsedlone. Prědny europski nadejźaŕ, kótaryž jo w lěśe 1568 na kupy dojšeł, był Španijaŕ [[Alvaro de Mendaña de Neyra]]. Akle 1861 jo zachopił se [[pókśesćijańšćenje]] wobydlarjow z pśijězdom prědnego britiskego misionarja. Južo 16 lět pózdźej su dojšli kupy w lěśe 1877 pód britiske zastojnistwo a wót 1915 byli zgromadnje ze susednymi Gilbertowymi kupami – źinsajšnym Kiribatijom – oficielnje britiska kolonija.

W lěśe 1974 su rozsuźili se wobydlarje za wótźělenje wót Gilbertowych kupow a njewótwisnosć ako pśidatny stat. Wót lěta 2000 jo Tuvalu ze cłonkom [[Zjadnośone narody|Zjadnośonych narodow]].

Tuvalu njejo w žednom wójarskem zwězku organizěrowany, daniž ma swójske wójsko.

== Góspodarstwo ==
Głownej góspodarskej gałuzy stej rolnikarstwo a rybarstwo. Głowne rolnikarske produkty su [[kokosowy wórjech|kokosowe wórjechy]], [[banana|banany]] a [[taro]]. Nejwažnjejšej eksportowej produkta stej [[kopra]] (kokosowe měso) a [[listowa znamka|listowe znamki]]. Teke pśedawanje pšawow na internetowych domenach ''.tv'', kótarež su wósebnje pla [[telewizija|telewizijnych]] sćelakow wjelgin woblubowane, jo měł w 2000tych lětach wěsty góspodarski wuznam.

=== Infrastruktura ===
Wót lěta 2002 ma Tuvalu cełkownje wósym kilometrow asfaltěrowaneje drogi a z tym nejkrotšu nadroznu seś na swěśe. Wót lětanišća we Funafuti dawa liniju do [[Fidži]]ja. Wobchad mjaz kupami pśewjeźo se z pśewóznymi cołnami.

== Wótkaza ==
{{Commonscat}}
* [http://www.thesinkingoftuvalu.com/ Potepjenje Tuvalua] {{ref-en}}
<br />
{{Nawikašćik Oceanija}}

[[Kategorija:Stat w Oceaniji]]
[[Kategorija:Commonwealth]]
