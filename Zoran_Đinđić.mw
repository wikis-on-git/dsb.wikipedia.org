[[Dataja:Zoran Đinđić, Davos.jpg|thumb|Zoran Đinđić w januarje 2003]]

'''Zoran Đinđić''' (teke ''Djindjić''; kyriliski Зоран Ђинђић; * [[1. awgusta]] [[1952]] w [[Bosanski Šamac|Bosanskem Šamacu]], [[Jugosłowjańska]]; † [[12. měrca]] [[2003]] w [[Běłogrod|Běłogroźe]]) jo był [[Serbiska|serbiski]] politikaŕ [[Demokratiska Stranka|Demokratiskeje strony]] (DS) a spisowaśel. Wón jo był mjaz 2001 a 2003 ministarski prezident Serbiskeje.

Đinđić jo studěrował filozofiju w Běłogroźe a pla [[Jürgen Habermas|Jürgena Habermasa]] w [[Frankfurt nad Mainom|Frankfurśe nad Mainom]]. Wón jo promowěrował w [[Konstanz]]u. W lěśe 1989 jo se do Jugosłowjańskeje wrośił a źěła w [[Novi Sad|Novem Saźe]] ako docent. 1990 jo był wón sobuzałožaŕ Demokratiskeje strony a jeje pśedsedaŕ; w lětoma 1996 a 1997 ako prědny njekomunist šołta Běłogroda.

Pó spówalenja režima [[Slobodan Milošević|Slobodana Miloševića]] bu w januarje 2001 ako zastupnik liberalneje opozicije k ministarskemu prezidentoju wuzwólony. Dnja 12. měrca 2003 bu w srjejźišću Běłogroda na zjawnej droze z wótšostśělca zastśělony. Njestatkarje su z krejza [[Organizěrowana kriminalita|organizěrowaneje kriminality]] pśišli.

== Wótkaz ==
{{Commonscat}}
* [http://www.zorandjindjic.org/ Wirtuelny muzej Zorana Đinđića (serbiski)]

{{DEFAULTSORT:Djindjić, Zoran}}
[[Kategorija:Muž]]
[[Kategorija:Serbiski politikaŕ]]
[[Kategorija:Serbiski spisowaśel]]
[[Kategorija:Roź. 1952]]
[[Kategorija:Wum. 2003]]
