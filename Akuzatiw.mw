'''Akuzatiw''' (wót [[łatyńšćina|łatyńskego]] ''accūsātum'') jo gramatiski [[pad (gramatika)|pad]], kótaryž direktny objekt w [[nominatiwna rěc|nominatiwnych rěcach]] wugroni.

W akuzatiwje stoj objekt [[transitiwny werb|transitiwnych werbow]], mjaztym až se pśi intransitiwnych werbach drugi pad za objekt jawi abo žeden objekt njejawi.

== W serbšćinje ==
W [[Serbšćina|serbšćinje]] akuzatiw se jano pśi singularnych žeńskich substantiwach twardego skłonjowanja wót [[nominatiw]]a rozeznawa. Pśi žywych muskich substantiwach w singularje ma samsku formu kaž [[genitiw]].

* ''Warim pólewanku.'' (singularny žeński substantiw)
* ''Wiźim nana''. (singularny muski substantiw, wósoba)
* ''Słyšym ptaška.'' (singularny muski substantiw, zwěrje)
* ''Wiźim pólo''. (singularny srjejźny substantiw)

W pluralu pśi wšych substantiwach z wuwześim muskich wósobow akuzatiw ma samsku kóńcowku kaž nominatiw. Pśi muskich wósobach ma samsku formu kaž genitiw, jolic pśed tym stoj numeral.
* ''Julija jě kulki.'' (pluraliski žeński substantiw)
* ''Fryco wiźim tśich nanow drugich wuknikow.'' (pluraliski muski substantiw, wósoba)
* ''Anja słyšy ptaški.'' (pluraliski muski substantiw, zwěrje)
* ''Stary bur wóra póla.'' (pluraliski srjejźny substantiw)

== W nimšćinje ==
W [[Nimšćina|nimšćinje]] akuzatiw se jano pśi singularnych maskulinych formach artikla a pśi pronomenje tśeśeje muskeje wósoby wót [[nominatiw]]a rozeznawa.

* Otto baut ''ein Haus''. (Otto twari dom., singularny neutrum)
* Jule kocht ''die Suppe''. (Julija wari pólewanku., singularny femininum)
* Fritz sieht ''einen Esel''. (Frico wiźi wósoła., singularny maskulinum)
* Josef aß ''Äpfel''. (Jozef jo jabłuka jěł̇., plural)
Wšak se zwětšego markěrowanje na substantiwje njestanjo, ale na artiklu. Jano małko maskulinumowych słowow ma rozdźěl mjazy nominatiwom a akuzatiwom.
* Jana sieht ''einen Raben''. (Jana wiźi grampaka.)

=== Pó prepozicijach ===
Někotare [[prepozicija|prepozicije]] kněže akuzatiw.
* ''durch''
* ''für''
* ''gegen''
* ''ohne''
* ''um''

=== Adwerbialny akuzatiw ===
Teke eksistěrujo [[adwerb]]ialny akuzatiw, kótaryž traśe (1) abo smugu (2 a 3) wugroni. Wón se njemóžo pśez [[pronomen]] narownaś. Mimo togo se njepominaju wót werba a togodla samo móžo pśi werbach stojaś, kótarež pśistawk w akuzatiwje njamaju.

* Sie besucht ihn ''jeden Monat''. (Wóna wopyta jogo kuždy mjasec, 1)
* Paul hat die Katze ''den ganzen Weg'' getragen. (Pawoł jo kócku cełu drogu njasł, 2)

Samo pśi pśeměnjenju do pasiwa zawóstanjo.
* Die Katze wurden ''den ganzen Weg'' getragen. (Kócka jo była cełu drogu njasona, 3)

== Žrědła ==
* {{Literatura
 | wudawaŕ=Glück, Helmut
 | titel=Metzler Lexikon Sprache
 | nakładnistwo=J. B. Metzler'sche Verlagsbuchhandlung
 | městno=Stuttgart
 | nakład=1
 | komentar=Zapisk ''Akkusativ'', b. 20
 | lěto=1993
 | [[Special:Booksources/3-476-00937-8|ISBN=3-476-00937-8]]
}} {{ref-de}}

{{-}}
{{zarodk}}

{{Nawikašćik pady}}

[[Kategorija:Gramatiski kazus]]
