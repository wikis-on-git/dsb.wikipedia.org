[[Dataja:Everest - Polish International Mt Everest expedition 99.jpg|thumb|[[Mount Everest]] (8848 m) a [[Lhotse]] (8516 m) – nejwuša a stwórta nejwuša góra na swěśe]]

'''Himalaja''' jo smuga górow w pódpołdnjowej [[Azija|Aziji]], w kótaremž se nejwuše góry swěta namakaju. 

Rozpśestrěwa se na dłujkosći wót něźi 3.000 kilometrow mjaz [[Afghanistan]]om a [[Burma|Burmu]] a twóri až do 350 kilometrow šyroku geografisku barieru mjaz [[Indiska|indiskim]] subkontinentom w pódpołdnjowu a [[Tibetiska wusocyna|Tibetiskej wusocynu]] na pódpołnocy. W Himalaji stoje źaseś wót cełkownje styrnasćo [[wosomtysačnik|wosomtysačnikow]], mjaz nimi [[Mount Everest]] (8.848 m), nejwuša góra na swěśe.

Ako pódwjacorny kóńc Himalaja płaśi [[Khyberski pas]] njedaloko afghanisko-pakistańskeje granicy. W pódpołnocnej Pakistanje namaka se [[Karakorum]], kótaryž jo drugi nejwušy źěl Himalaja z drugeju nejwušeju góru swěta, [[K2]]. Dalej běžy Himalaja pśez pódpołnocnu [[Indiska|Indisku]], [[Nepal]], Tibet, [[Bhutan]] a pódpołnocnu Burmu.

Mě ''Himalaja'' póchada ze [[Sanskrit]]a a wobstoj ze słowowu ''hima'' (sněg) a ''alaja'' (městno, bydlenje).

Himalaja jo złožowane góriny, kótarež su nastali pśez koliziju [[Indiska plata|Indiskeje platy]] z [[Euraziska plata|Euraziskeju]] pśed něźi 40–50 milionami lětami.

== Wótkaz ==
{{Commonscat|Himalaya|Himalaja}}

[[Kategorija:Góriny w Aziji]]
