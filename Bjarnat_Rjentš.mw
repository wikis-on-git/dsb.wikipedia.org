'''Bjarnat Rjentš''', nim. Bernhard Rentsch (gsb. Bjarnat Rjenč, roź. 3. julija [[1937]] w Miłoćicach, wum. 14. nowembra [[2018]]<ref>[https://www.nowycasnik.de/index.php/dsb/component/k2/item/5543-wjelgin-tu-na-pow-s Ines Neumannojc, ''Wjelgin tužna powěsć'', ''Nowy Casnik'', 21.11.2018]</ref><ref>[https://www.nowycasnik.de/index.php/dsb/component/k2/item/5620-su-se-roz-ognowali-z-bjarnatom-rjent-om Horst Adam, '' Su se rozžognowali z Bjarnatom Rjentšom'', ''Nowy Casnik'', 12.12.2018]</ref>) jo był serbski wucabnik, muzikaŕ a kulturny procowaŕ, Maśicaŕ. 

Bjarnat Rjentš jo se naroźił w górnoserbskich Miłoćicach ako syn skałarja. W 1955 jo pśišeł do Dołgow w Błotach, źož jo zachopił źěłaś ako ceptaŕ. Pón wót 1964 jo źěłał ako wucabnik w Serbskej rěcnej šuli w Dešanku. Tam jo wucył serbsku rěc, historiju a kulturu. Ku góźbje kongresa [[Domowina|Domowiny]] w 1982 wón jo natwarił Dolnoserbski źiśecy chor<ref name="mytodomowiny">[https://www.nowycasnik.de/index.php/dsb/component/k2/item/5413-myto-domowiny-za-bjarnata-rjent-a-z-ch-ebuza  Myto Domowiny za Bjarnata Rjentša z Chóśebuza , ''Nowy Casnik'', 17.10.2018]</ref>, pózdźejšy Dolnoserbski źiśecy ansambel. W lětach 1994-1999 jo wón był cłonk [[Rada za nastupnosći Serbow|Rady za nastupnosći Serbow]]<ref>Harald Kóńcak, '' 26 lět jo Serbska rada w Bramborskem parlamenśe'', ''Nowy Casnik'', 17.12.2020.</ref>. 

W 1973 jo dostał cesne znamuško Domowiny<ref>[http://www.domowina.de/fileadmin/Assets/Domowina/Mediathek/Dokumente/prehlad_cestne_znamjesko_1959-1989.pdf Lisćina wuznamjenjonych cesnym znamuškom Domowiny 1958-1989]</ref>, a w 2018 - myto Domowiny.<ref name="mytodomowiny" />

== Publikacije ==
*1989: ''Co ga mogu naše źěśi pla takego młodego kjarlika nawuknuś?'' [w:] ''Ako smy chopili ceptariś. Dopomnjeńki wucabnikow prědnych lět'', wud. Christa Brandtowa, Budyšyn<ref>[https://d-nb.info/911040714/04 Wopśimjeśe toś tych knigłow]</ref>  

== Nožki ==
<references />

{{DEFAULTSORT:Rjentš, Bjarnat}}
[[Kategorija:Nosaŕ Myta Domowiny]]
[[Kategorija:Maśicaŕ]]
[[Kategorija:Roź. 1937]]
[[Kategorija:Wum. 2018]]
[[Kategorija:Serb]]
[[Kategorija:Wucabnik]]
[[Kategorija:Muž]]
