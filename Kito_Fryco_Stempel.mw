{{Infokašćik wósoby
|mjeno=Kito Fryco Stempel
|wobraz=[[Wobraz:Christian Friedrich Stempel.jpg|150px|Kito Fryco Stempel]]
| wopisanje = 
| datum naroźenja = 29. nowembera 1787
| rodne město = [[Parcow]]
| datum wumrěśa= 2. februara 1867 
| městno wumrěśa= [[Lubnjow]]
}}

'''Kito Fryco Stempel''' jo se naroźił 29. nowembera 1787 w [[Parcow|Parcowje]] a jo był serbski duchowny a spisowaśel. Wót 1802-1807 jo chójźił na gymnasium w Budyšynje, źož jo se zeznał teke z [[Bjedrich Wylem Mička|Bjedrichom Wylemom Mičku]]. W lětach 1807-1810 jo studował teologiju na uniwersiśe w Lipsku. Ned pó prědnem studijnem lěśe jo załožył sobu tak pómjenjony [[Korps Lusatia|Korps Lusatia]]. 1809 jo zastupił do Serbskego prjatkarskego towaristwa, pśedchadnego zjadnośeństwa źinsajšneje [[Sorabija Lipsk|Sorabije Lipsk]].

W lětach 1810-1813 jo był domacny ceptaŕ, nježlic až njejo był powołany 1813 za fararja w [[Malin|Malinje]]. W toś tej wósaźe jo statkował źaseś lět, nježlic až njejo se stał 1823 wušy faraŕ w [[Lubnjow|Lubnjowje]]. Wjelicku wósadu jo zastarował někotare lětźasetki, nježlic až njejo se pódał 1863 na wuměńk. Pó nim njejo se wěcej žeden serbski faraŕ w Lubnjowje pśistajił, což jo na kuždy pad malsnjejšu asimilaciju Serbojstwa w toś tych stronach pódpěrało.

Stempel jo wumrěł 2. februarja 1867 w Lubnjowje.

W běgu mnogich lět swójogo statkowanja za swóje wósadne, jo napisał Stempel teke ceły rěd originalnych basni, mj. dr. epos "Te tśi rychłe tšubały" - nejdlěšu znatu serbsku baseń. W njezwuconem sylabiskem systemje komponěrowany epos jo płaśił něźi 80 lět ako zgubjony. [[Ota Wićaz|Ota Wićaz]] jo jen 1950 zasej namakał. [[Rudolf Jenč|Rudolf Jenč]] jo jen zjawnosći spśistupnił w rěźe Pomniki serbskego pismojstwa ako diplomatiske wudaśe. Dalšny epos, "Pytanje za starym mjasecom abo łužyskich Serbow pótłocenje" njejo se bóžko wěcej namakał a płaśi dalej ako zgubjony.

Mimo swójogo basnjenja jo wustupował Stempel teke ako pśestajaŕ antikskich basnikarjow. To pótrjefijo wósebnje Fedrusowe fabule (z [[łatyńska rěc|łatyńskeje rěcy]] a Theokritowe idyle.

== Literatura ==
* '''Stempel, K. Fr.''', ''Te tśi rychłe tšubały a druge pěsni. Zezběrał, za śišć pśigotował a zawod napisał Rudolf Jenč'' (= Pomniki serbskeho pismowstwa čo. 1). Budyšyn, 1963 [diplomatiske wudaśe].
* '''Stempel, K. Fr.''', ''Theokritowe pastyrske pěsni. Phaedrusowe fable. Za śišć pśigótował, pśedgrono a komentar napisał Rudolf Jenč'' (= Pomniki serbskeho pismowstwa čo. 4). Budyšyn, 1963.
* '''Kaufürst, F.''', ''Studije k rěcy Kita Fryca Stempla'', Budyšyn, 2005.

{{DEFAULTSORT:Stempel, Kito Fryco}}
[[Kategorija:Spisowaśele]]
[[Kategorija:Pismojstwo]]
[[Kategorija:Serby]]
[[Kategorija:Roź. 1787]]

[[de:Christian Friedrich Stempel]]
[[hsb:Kito Fryco Stempel]]
