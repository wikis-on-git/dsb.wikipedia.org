{{Infokašćik wósoby
|mě=Stratan, Cleopatra
|wopisanje=moldawska spěwarka
|datum naroźenja=6. Oktober 2002
|rodne město=[[Chișinău]], Moldawska
|datum wumrěśa=
|městno wumrěśa=
}}
[[Dataja:CleoStratanposter.JPG|miniatur|Koncertowy plakat z Cleopatru a pó njeje designowanej [[Merchandising]]-pupu, 2008]]
'''Cleopatra Stratan''' (* [[6. oktobra]] [[2002]] w [[Chișinău]], [[Moldawska]]) jo źowka  pěsnjarja [[Pavel Stratan]] a nejmłodša [[spiw]]arka, kótaraž jo gdy [[hit cysła jaden]] dośěgnuła. Jeje nejznaśejša pěseń ''Ghiţă'' jo była w Moldawskej a [[Rumuńska|Rumuńskej]] ale teke mjazynarodnje hit.

== Kariera ==
Pavel Stratan jo źěłał w lěśe 2005 w [[Bukarest|Bukaresće]] na swójom tśeśem albumje. Jogo małka źowka jo była pśi nagraśach pśi tom a grała w studiju, mjaztym až jo jej nan swóje spiwy nagrał. Spontanje jo wóna pśi spiwje ''Mama'' jaden lichotnych mikrofonow wzeła a sobu spiwała. Studijowy crew jo był wót pśipadnego nagraśa zagórjony a wóni su wobzamknuli, ju hyšći dalšne spiwy spiwaś daś. Z tych nagraśow jo nastawał album ''La vârsta de trei ani'' (pśełožk.: W starstwje tśich lět), kótaryž w lěśe 2006 w Rumuńskej jo se wózjawjony. Plata jo awansěrowała z 150.000 pśedanymi jadnotkami k wjelikim pśełapjeńskim wuspěchu a bu z dwa raz [[platinowa zukowa plata|platinom]] ale teke [[MTV Europe Music Awards|MTV Award]] za nejlěpšy album w Rumuńskej w lěśe 2006 wuznamjenjony.<ref>lifeisreallybeautiful.com: [http://lifeisreallybeautiful.com/tag/pavel-stratan/ Cleopatra Stratan…Isn’t She Lovely?] {{ref-en}}</ref> Wósebny hit jo był pśi tom spiw ''Ghiţă'', kótaryž jo był w Rumuńskej za cas pěś tyźenjow na prědnem městnje chartow.

Spiw se jadna wót małkeje gólicy, kótaraž caka kuždy wjacor tužna pśed zachodom šule na jeje nejlěpšego pśijaśela. Ten pak njepśiźo, dokulaž jo wjas wopušćił a jo wudrogowany. Wón wopisujo realnosć wjele moldawiskich źiśi, pśeto chudosći dla wjele wobydlarjow kraj wopušći a we wukraju źěło namaka.

Pśez wustnu propagandu we wukraju žywjecych Rumunow a Moldawijarjow ale teke pśez [[YouTube]] se sta spiw teke mjazynarodnje znaty. Album jo se na to teke w [[Japańska|Japańskej]],<ref>{{Internetowe žrědło|url=http://music.ponycanyon.co.jp/pickup/pccy01830/|titel=Cleopatra/Ghita|hrsg=Pony Canyon|rěc=ja|pśistup=2010-12-19}}</ref> [[Chinska republika|Taiwanje]], [[Pódpołdnjowa Koreja|Pódpołdnjowej Koreji]], [[Špańska|Špańskej]] a [[Mexiko|Mexiku]] jawił. Cleopatra jo spiwała mimo rumuńskego originala hyšći [[Engelšćina|engelsku]] a [[Rušćina|rusojsku]] wersiju nutś.

Jeje prědny wustup jo měł dnja 20. awgusta 2006, gdyž jo tśilětna wót jeje nana na gitarje pśewóźona pśed 400 woglědowarjami w Bukarestskem Teatrul Nottara dwěgóźinski koncert dała.<ref>Evenimentul Zile: [http://web.archive.org/web/20070605120604/http://www.evz.ro/article.php?artid=269371 Cleo, copilul-minune. Fetita lui Stratan si-a lansat albumul de debut sustinuta de peste 400 de fani], na archive.org {{ref-ro}}</ref> W decembrje 2006 jo  južo styrilětna pśi gódownej gala w [[Piatra Neamț]] wustupiła a jo za spiwanje jadnučkego spiwa 10.000 [[US-dolar]]ow dostawała. Jeje nan jo dawał pózdźej cełu sumu w telewiznej show za karitatiwne zaměry. Rownocasnje jo wón wózjawił, aby Cleopatra pó enormnem medijowem rušu tuchylu žedne wustupy wěcej cyniła.

W maju 2007 jo dostawała pśi pósćenju myta wót MTV România w [[Hermannstadt]] dwa Music Awards, ako Best New Artist a za Best Song.

W lěśe 2008 jo wobzamknuł jeje nan z Cleopatra nowy album nagraś, kótaryž jo se pó pśikłaźe prědnego pód titelom ''La vârsta de cinci ani'' (pśełožk: W starstwje pěś lět) jawił. Wót toś togo albuma se sta wósebnje spiw ''Zunea-Zunea'' hit. Dnja 13. decembra 2008 jo w [[Chișinău]] jeje małki bratš póroźił, kótaryž se jo na jeje naraźenju na mě Cezar dupił.

Kóńc 2009 jo se jeje tśeśi album jawił, na kótaremž wóna gromadu z jeje nanom rumuńske 	gódowne spiwy, tak mjenjowane colinde, spiwa.<ref>hotnews.ro: [http://life.hotnews.ro/stiri-prin_oras-6759183-fotogalerie-cleopatra-stratan-lansat-colinde-magice-venit-venit-iarna-noi-chisinau-venit-venit-iarna-apuc-beu.htm Cleopatra Stratan a lansat Colinde Magice] {{ref-ro}}</ref>

Až do 2011 jo Cleopatra z jeje staršyma a jeje bratšom w Chișinău bydliła, stolica Moldawskeje, a jo tam do šule šła.<ref>unimedia.md: [http://unimedia.md/?mod=news&id=13023 Cleopatra Stratan a mers la şcoală în clasa întâi] {{ref-ro}}</ref> Pótom se jo swójźba cele do Rumuńskeje pśesedliła a jo žywa něnto w Bukaresće. <ref>adevarul.ro: [http://adevarul.ro/moldova/actualitate/familia-stratan-s-a-mutat-bucuresti-1_50acf37b7c42d5a6638c797b/index.html Familia Stratan s-a mutat la Bucureşti] {{ref-ro}}</ref>

== Rekordy ==
Na jeje prědnem albumje wózjawjony spiw ''Ghiţă'' jo był w lěśe 2006 za cas pěś tyźenjow na prědnem městnje [[Lisćina hitow cysła jaden w Rumuńskej (2006)|rumuńskich chart]], na casowem dypku gdyž Cleopatra jo była akle styri lěta stara. Pó [[Guinesowe knigły rekordow|Guinesowych knigłach rekordow]] jo wóna toś nejmłodša spiwarka, kótaraž jo gdy hit cysła jaden w kraju dośěgnuła. Rekord jo zastawała pśed njej francojski źiśecy star [[Jordy]] a pśed tom [[Shirley Temple]].

Cleopatra jo teke ako dotychměst nejmłodša muzikarka MTV Award dostała (2006 Best New Album w Rumuńskej, 2007 Best Song a Best New Artist) a płaśi ako nejmłodša spiwarka, kótaraž jo   dwěgóźinski koncert wobstała.<ref>europafm.ro: [http://www.europafm.ro/showbiz/vedete/cleopatra-stratan-in-guinness-book~n19093/ Cleopatra Stratan în Guinness Book] {{ref-ro}}</ref>

== Alby ==

* La vârsta de 3 ani (2006)
* La vârsta de 5 ani (2008)
* Colinde Magice (2009)

== Nožki ==
<references />

{{Žywjeński cas|2002||Stratan, Cleopatra}}
[[Kategorija:Spiwaŕ]]
[[Kategorija:Moldawijaŕ]]
[[Kategorija:Žona]]
