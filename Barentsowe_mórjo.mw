{{Infokašćik mórjo
| mě             = Barentsowe mórjo
| wobraz         = Barents sea map de.png
| wopis1         = Połoženje Barentsowego mórja
| maks-dłymokosć = 
| šyrokosć       = 
| dlinina        = 
| płoń           = 
| nadrědowany    = [[Arktiski ocean]]
| sused          = [[Karaske mórjo]], [[Běłe mórjo]], [[Europske pódpołnocne mórjo]]
| pódrědowany    = 
| kontinent      = [[Europa]]
| stat           = {{RUS}} <br /> {{NOR}}
| notica         = 
| pśiběg         = [[Pječora]]
}}

'''Barentsowe mórjo''' ({{wrěcy|no}} ''Barentshavet'', {{wrěcy|ru}} Баренцево море/''Barencewo morje'') jo nakšomne mórjo [[Arktiski ocean|Arktiskego oceana]] pódpołnocnje [[Europa|europskeje]] twardeje zemje. Lažy mjaz rusojskim [[Franca Józefowy kraj|Franca Józefowym krajom]] na pódpołnocu, [[Nowaja Zemlja|Nowej Zemlju]] na pódzajtšu, [[Rusojska|rusojskim]] a [[Norwegska|norwegskim]] brjogom na pódpołdnju a norwegskim [[Svalbard]]om na dłujkem wjacorje a bu pó [[Nižozemska|nižozemskim]] namórniku [[Willem Barents|Willemje Barentsu]] pomjenjowane. 

== Geografija ==
[[Dataja:Вид на остров Бэлл.jpg|mini|left|[[Franca Józefowy kraj]] na pódpołnocu Barentsowego mórja]]
Z pśerězneju dłymokosću wót něźi 230 metrow słuša k dłymšym [[šelfowe mórjo|šelfowym mórjam]]. Dla [[Pódpołnocnoatlantiske tšuženje|Pódpołnocnoatlantiskego tšuženja]], wótnožki [[Golfowe tšuženje|Golfowego tšuženja]], jo wjele pśistawow pśi Barentsowem mórju teke w [[zyma|zymje]] bźez lodu, lěcrownož laže daloko na pódpołnocu.

Ako granica mjaz Barentsowym a Europskim pódpołnocnym mórjom płaśi linija wót Svalbarda pśez [[Mjadwjeźowa kupa|Mjadwjeźowu kupu]] až k [[Pódpołnocny kap|Pódpołnocnemu kapoju]]. W pódpołdnju jo [[Běłe mórjo]] za połkupu [[Kola (połkupa)|Kolu]] jadnučke nakšomne mórjo Barentsowego mórja. Za Nowej Zemlju na pódzajtšu lažy [[Karaske mórjo]].

Za cas [[Zymna wójna|zymneje wójny]] a teke pó tom jo była mórska granica mjaz [[Sowjetski zwězk|Sowjetskim zwězkom]] resp. Rusojskeju a Norwegskeju zwadna. W aprylu 2010 stej wujadnałej stata dogrono, pó kótaremž běžy granica wósrjejź něźi 175.000 km² wjelikego zwadnego teritorija.

== Góspodarstwo ==
[[Dataja:Murmansk (19616461005).jpg|mini|left|Mórski pśistaw w [[Murmansk]]u]]
Nejwětše město pśi brjogach Barentsowego mórja jo [[Murmansk]] w Rusojskej, źož se namaka – rowno kaž w něga finskej [[Pječenga|Pječenze]] – stojnišćo rusojskeje polarneje floty. W Barentsowem mórju nadejźo se teke nejwětšy wobstatk zešrótowanych atomowych [[podnurjak]]ow na swěśe, což pśedstaji riziko za pśirodu a pśimórske strony.

Pód mělšym pódzajtšnym źělom mórja, źož se rěka [[Pječora]] do njogo wulewa, su bogate łožyšća [[zemski wólej|zemskego wóleja]]. Teke w krotkem wjacorje nadejdu se wólejowe a płunowe łožyšća. Z 1970tych lět se z mórja wólej wudobywa, což jo był tegdy pśicyna konflikta mjaz pśimórskima krajoma.

Dalšna wuznamna góspodarska gałuz jo rybarstwo, pśedewšym [[kabeljaw]]a.

{{-}}
== Wótkaz ==
{{Commonscat|Barents Sea|Barentsowe mórjo}}

[[Kategorija:Mórjo Pódpołnocnego polarnego oceana]]
[[Kategorija:Geografija Europy]]
[[Kategorija:Wódy w Norwegskej]]
[[Kategorija:Wódy w Rusojskej]]
