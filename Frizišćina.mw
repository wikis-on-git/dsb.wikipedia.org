'''Friziske rěcy''' su kupka tśich pśiswójźbnych [[pódwjacornogermaniske rěcy|pódwjacornogermaniskich rěcow]], kótarež nałožujo etniska kupka [[Frize|Frizow]], kótarež su žywe na pśibrjoze [[Pódpołnocne mórjo|Pódpołnocnego mórja]] na teritorijach [[Nižozemska|Nižozemskeje]], [[Nimska|Nimskeje]] a [[Dańska|Dańskeje]]. Friziske rěcy se maju za nejbližej pśiswójźbne [[engelšćina|engelšćiny]]. 

Friziske rěcy su:

* [[Pódwjacornofrizišćina]]
* [[Pódpołnocnofrizišćina]]
* [[Pódzajtšnofrizišćina]]
** [[Saterfrizišćina]]

[[Wobraz:Friesengebiet.png|thumb|right|Něgajšny a źinsajšny friziski rěcny teritorij]]

Saterfrizišćina jo pópšawem slědny zbytk pódzajtšnofriziskeje rěcy, kótaraž jo w Pódzajtšnej Friziskej južo dawno zaginuła. Rozšćěpjenje do tych tśich gałuzow jo južo w srjejźowěku nastało. Dokulaž tśi warianty friziskeje rěcy su wjelgin rozdźělne, powědaju rěcywědnicy skerjej wó kupce friziskich rěcow město jadneje friziskeje rěcy.

Mjazy pódwjacornogermaniskimi rěcami słuša frizišćina gromaźe z engelšćinu a dolnonimšćinu k pódkupce pódpołnocnomórskich germaniskich rěcow. Wósebnje z engelšćinu ma frizišćina wjele zgromadnosćow:

{| class="wikitable"
!pódwjacornofriziskie !! engelski !! nižozemski !! nimski || 
|-
|''dei'' || ''day'' || ''dag'' || ''Tag'' 
|rowspan="4" | Wuwiśe originalnego ''*g'' do /j/ na kóńcu złožki
|-
|''rein'' || ''rain'' || ''regen'' || ''Regen''
|-
|''wei'' || ''way'' || ''weg'' || ''Weg''
|-
|''neil'' || ''nail'' || ''nagel'' || ''Nagel''
|-
|''tsjerke'' || ''church'' || ''kerk'' || ''Kirche''
|rowspan="3" | Wuwiśe originalnego ''*k'' do /tʃ/ abo /ts/ pśed prědnymi wokalami
|-
|''tsiis''|| ''cheese''|| ''kaas''|| ''Käse''

|-
|''tsjef''|| ''chaff''|| ''kaf''|| ''Kaff''

|}

Dalšna wósebnosć jo spadnjenje formow akuzatiwa a datiwa pódla pronomenow, pśir. friziski ''my'', engelski ''me'', dolnonimski. ''mi'', ale (wusoko)nimski ''mich/mir'', islandski ''mig/mér''.

== Žrědła ==
* {{Literatura
  | awtor=Horst Haider Munske; Nils Århammar
  | titel=Handbuch des Friesischen / Handbook of Frisian Studies
  | rěc=Nimšćina / Engelšćina
  | nakładnistwo=Niemeyer
  | městno=Tübingen
  | lěto=2001
  | [[Special:Booksources/3-484-73048-X|ISBN=3-484-73048-X]]
}}
* {{Literatura
  | awtor=Bo Sjölin
  | titel=Einführung ins Friesische
  | rěc=Nimšćina
  | nakładnistwo=Metzler
  | městno=Stuttgart
  | lěto=1969
  | [[Special:Booksources/3-476-10086-3|ISBN=3-476-10086-3]]
}}

{{Nawikašćik germaniske rěcy}}

[[Kategorija:Friziske rěcy]]
[[Kategorija:Rěcy Nimskeje]]
