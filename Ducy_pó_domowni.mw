'''Ducy pó domowni''' (z pódtitelom ''Spomnjeńki reportarki'') su knigły [[Jutta Kaiserowa|Jutty Kaiseroweje]]. [[Ludowe nakładnistwo Domowina]] jo je wudało w lěśe 2017 w seriji ''Kapsne kniglicki'', cysło 173.

Toś te knigły wopśimuju dopomnjeńki, dožywjenja a nazgónjenja awtorki. Jutta Kaiserowa wopisujo ''luźi, jsy a krajiny, spomina na swóje rozgronowe partnarje''<ref>[https://www.nowycasnik.de/index.php/dsb/component/k2/item/4595-ducy-p-domowni-nowe-serbske-knig-y-su-sw-ju-premjeru-m-li Diana Schuster, „Ducy pó domowni“ – Nowe serbske knigły su swóju premjeru měli]</ref>. Jutta Kaiserowa pśedstaja w swójich knigłach mjazy drugim [[Brjazyna|brjazyńsku]] ludowu awtorku [[Marta Bělkowa|Martu Bělkowu]], [[Bórkowy|bórkojskego]] gójca [[Manfred Dušek|Manfreda Dušku]], serbskego prócowarja [[Hanso Kulling]]a, wucabnika [[Erich Wojto|Ericha Wojto]] a drugich serbskich luźi.

==Nóžki==
<references />

== Wótkaze ==
* [https://www.domowina-verlag.de/ducy-po-domowni.html Informacija na boce LND]
* [https://www.nowycasnik.de/index.php/dsb/component/k2/item/4595-ducy-p-domowni-nowe-serbske-knig-y-su-sw-ju-premjeru-m-li Diana Schuster, „Ducy pó domowni“ – Nowe serbske knigły su swóju premjeru měli, ''Nowy Casnik'', 21.03.2018]

[[Kategorija:Dolnoserbska literatura]]
