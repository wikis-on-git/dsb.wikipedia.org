{{Infokašćik wósoby
| mě = Helmut Schmidt
| wobraz= [[Dataja:Verteidigungsminister Helmut Schmidt.jpg|230px]]
| wopis = Schmidt ako zašćitowański ministaŕ wokoło 1969
| datum naroźenja = 23. decembra 1918
| rodne město = [[Hamburg]]
| datum wumrěśa = 10. nowembra 2015
| městno wumrěśa = [[Hamburg]]
}}
'''Helmut Heinrich Waldemar Schmidt''' (* 23. decembra [[1918]] w [[Hamburg|Hamburgu]], † [[10. nowembra]] [[2015]]<ref><span class="cite">Thomas Kröter:&#x20;[http://www.fr-online.de/politik/alt-bundeskanzler-helmut-schmidt-ist-tot,1472596,32374122.html ''<meta />Alt-Bundeskanzler: Helmut Schmidt ist tot''.]&#x20;</span></ref>) jo był nimski socialdemokratiski politikaŕ a był nimski zwězkowy kanclaŕ. W běgu swójogo politiskego žywjenja jo statkował ako zapósłańc [[Zwězkowy sejm|zwězkowego sejma]] (1953–1962, 1965–1987), nutśikowny senator w rodnem Hamburgu (1961–65), pśedsedaŕ frakcije SPD w [[Zwězkowy sejm|zwězkowem sejmje]] (1966–69), zašćitowański ministaŕ (1969–72) a financny ministaŕ (1972–74). Pó wótstupje [[Willy Brandt|Willyja Brandta]] bu dnja 16. maja 1974 wót sejma za pětego zwězkowego kanclarja wólony. Wón jo wjedował koaliciju stronow SPD a FDP dalej až do lěta 1982, gaž jo wustupił FDP z koalicije. Jogo naslědnik jo był [[Helmut Kohl]] ([[Kśesćijańsko-demokratiska unija Nimskeje|CDU]]).

Nejwažnjejše temy w casu jogo kanclarstwa su byli mjaz drugim wólejowa kriza, reforma rentowego systema, teroristiske wobgrozenje ze strony RAF w tak pomjenjowanej „nimskej nazymje“, zawjedowanje zgromadnego europskego pjenjeznego systema (ECU) a wuběźowanje w bronjenju mjazy pódwjacorom a pódzajtšom. Schmidt jo pódpěrował jědrowu energiju kaž teke bronjenje z raketami na nimskem teritoriju. Z lěwicarskeje opozicije napśeśiwo Schmidtowej politice su nastali mjaz drugim Zelene ako stwórta strona nimskego politiskego spektruma.

Wót lěta 1983 jo był Schmidt sobuwudawaŕ tyźenika „Die Zeit“. Wón jo był cesny měsćanaŕ Hamburga, Bremerhavena, [[Barliń|Barlinja]], Bonna, Güstrowa a kraja [[Šleswig-Holštejnska]] kaž teke cesny doktor na 30 uniwersitach, mjaz drugim w Oxforźe a Cambridge. Uniwersita Zwězkoweje wobory w Hamburgu groni wót lěta 2003 ''Helmuta Schmidtowa uniwersita''.

== Nožki ==
<references />

== Wótkaz ==
{{Commonscat}}

{{Nawiblok
|Zwězkowe kanclarje Nimskeje
|Zwězkowe ministarje zašćitowanja
|Zwězkowe ministarje za góspodarstwo
|Zwězkowe ministarje financow
|Zwězkowe wenkowne ministarje
|Kabinet Brandt I
|Kabinet Brandt II
|Kabinet Schmidt I
|Kabinet Schmidt II
|Kabinet Schmidt III
}}

{{DEFAULTSORT:Schmidt, Helmut}}
[[Kategorija:Muž]]
[[Kategorija:Nimski politikaŕ]]
[[Kategorija:Roź. 1918]]
[[Kategorija:Wótpósłańc zwězkowego sejma]]
[[Kategorija:Wum. 2015]]
[[Kategorija:Zwězkowy kanclaŕ Nimskeje]]
