[[Dataja:Frido Mětšk.jpg|mini|Frido Mětšk]]
'''Frido Mětšk''', nim. Alfred Mietzschke (roź. [[4. oktobra]] [[1916]] w [[Annaberg-Buchholz|Annabergu]] ako ''Alfred Mietzschke'', wum. [[9. julija]] [[1990]] w [[Budyšyn]]je) jo był [[Serby|serbski]] spisowaśel, historikaŕ, pśełožowaŕ a wudawaŕ.

== Žiwjenje ==
W lěśe 1936 jo Frido Mětšk absolwěrował gymnazjum w [[Drježdźany|Drježdźanach]] Wót 1937 do 1940 jo studěrował klasisku filologiju, historiju a [[slawistika|slawistiku]] w [[Halle]] a [[Jena|Jenje]]. Jo napisał disertaciju pod titulom ''Heinrich Milde (1676–1739), ein Beitrag zur Geschichte der slawistischen Studien in Halle''. Krótki cas jo źěłał ako wucabnikojski referendar a wót 1941 až do 1945 wón jo był z wójakom w [[Druga swětowa wójna|Drugej swětowej wójnje]]. Gaž jo se wrósił ze [[Sowjetski zwězk|sowjetskeje]] wójnskeje popajźi w [[Karelska|Karelskej]], jo se w lěśe 1949 stał z direktorom Serbskeje wušeje šule w [[Budyšyn]]je. Za serbsku wucbu jo wón spisał material wo serbskiej historiji.

Wót lěta 1955 jo Mětšk źěłał ako wědomnostny sobuźěłaśer [[Serbski institut|Instituta za serbski ludospyt]] a wót lěta 1959 jo był wjednik [[Serbski kulturny archiw|Serbskego kulturnego archiwa]]. W lěśe 1960 Frido Mětšk jo dostał [[Myto Ćišinskego]]. W 1964 jo habilitěrował na Humboldtowej uniwersiśe w [[Barliń|Barlinju]]

Gromaźe z žeńskej [[Ludmila Mětškowa|Ludmilu]] – źowku [[Arnošt Holan|Arnošta Holana]] a sotšu [[Lubina Holanec-Rawpowa|Lubiny Holanec]] – jo wón měł dwě góleśi, Wandu a [[Juro Mětšk|Jura]].

== Źěła ==
=== Beletristika ===
*1939: ''Mojim Serbam'' (zběrka basnjow)
*1944: ''Ze žywjenja.'' (zběrka basnjow)
*1957: ''Do cuzeje zemje'' (reportaža)
*1967: ''Bjerduški.'', Budyšyn 1967 (lyrika a proza)
*2009: wuběrk basnjow, [[Serbska poezija]] cysło 21, Budyšyn

=== Wubrane wědomnostne źěła ===
*1957: ''Chrestomatija dolnoserbskego pismowstwa'', Barliń 
*1962: ''Die brandenburgisch-preussische Sorbenpolitik im Kreise Cottbus vom 16. Jahrhundert bis zum Posener Frieden.'' (=Veröffentlichungen des Instituts für Slawistik, zwězk 25), Barliń
*1965: ''Der kurmärkisch-wendische Distrikt. Ein Beitrag zur Geschichte der Territorien Bärwalde, Beeskow, Storkow, Teupitz und Zossen mit besonderer Berücksichtigung des 16. bis 18. Jahrhunderts'' (=Schriftenreihe des Instituts für Sorbische Volksforschung in Bautzen, zwězk 24). Budyšyn.
*1968: ''Die Stellung der Sorben in der territorialen Verwaltungsgliederung des deutschen Feudalismus'' (=Schriftenreihe des Instituts für sorbische Volksforschung in Bautzen, zwězk 43), Budyšyn.
*1973: ''Ideologen der antisorbischen Sprachpolitik während der Periode des Übergangs vom Feudalismus zum Kapitalismus. Eine Quellensammlung'', Budyšyn.
*1977: ''Stawizny Serbow'', zwězk I: ''Wot spočatkow hač do lěta 1789'', Ludowe nakładnistwo Domowina, Budyšyn (z [[Jan Brankačk|Janom Brankačkom]]).
*1980: ''Studien zur Geschichte sorbisch-deutscher Kulturbeziehungen'' (=Schriftenreihe des Instituts für Sorbische Volksforschung in Bautzen, zwjazk 55). LND, Bautzen
*1985: ''Mato Kosyk'', LND, Budyšyn 1985 (biografija)

== Žrědła ==
* Helmut Kaltšmit, ''Leksikon awtorow serbskich knihow 1945-1978'', Budyšyn 1979, b. 79-81.
* Hubert Žur, ''Komuž muza pjero wodźi'', LND, Budyšyn 1977, b. 196-203.

{{DEFAULTSORT:Mětšk, Frido}}
[[Kategorija:Serb]]
[[Kategorija:Historikaŕ]]
[[Kategorija:Slawist]]
[[Kategorija:Wudawaŕ]]
[[Kategorija:Pśełožowaŕ]]
[[Kategorija:Roź. 1916]]
[[Kategorija:Wum. 1990]]
[[Kategorija:Nosaŕ Myta Ćišinskego]]
[[Kategorija:Maśicaŕ]]
