[[Dataja:Ireland Dublin Night.JPG|thumb|upright=1.6|Wjacorna rěka Liffey w srjejźišću města]]
[[Dataja:Karte_Dublin_MKL1888.png|thumb|upright=1.6|Historiska kórta (wokoło 1888)]]

'''Dublin''' (irski '''Baile Átha Cliath'''; pó słowje: „Město pśi tramowem broźe“) jo stolica a nejwětše město [[Irska|Irskeje]]. Namaka se pśi irskem pódzajtšnem brjogu, blisko wulewa rěki [[Liffey]] do [[Dubliński zalew|Dublińskego zalewa]], a ma 506.000 wobydlarjow, toś źewjeśina irskego wobydlarstwa. Šołta jo Gerry Breen ([[Fine Gael]]). 

== Stawizny ==
Prědne historiske naspomnjenje ako keltiske sedlišćo ''Eblana'' jo było južo w lěśe 140 w spisach [[Ptolomej]]a. 842 su Wikingi załožyli pódla stareje jsy jich swójsku wjasku pód mjenim ''Dubh linn'' („Carne bagno“). Wót lěta 1170 stej byłej Irska a jeje stolica pód engelskem kněstwom.

W lěśe 1916 su Dublinjarje rebelěrowali z [[Jatšowny zběžk|Jatšownym zběžkom]] pśeśiwo Englandarjam. 1919 bu irski sejm - [[Dáil Éireann]] - wót irskich zapósłańcow załožony. Slědowałej stej [[Irska wójna wó njewótwisnosći]] a [[Irska wobydlarska wójna|wobydlarska wójna]]. Wót 1922 jo był Dublin nachylnje głowne město [[Lichotny stat Irska|lichotnego stata Irska]] (až do lěta 1937) a pó tom stolica Irskeje.

== Partnarske města ==
* [[Barcelona]], [[Špańska]]
* [[Liverpool]], [[Wjelikobritaniska]]
* [[San José]], [[Kaliforniska]], [[Zjadnośone staty]]

== Wósobiny ==
* [[Jonathan Swift]] (1667-1745) - spisowaśel, satirikaŕ
* [[Bram Stoker]] (1847-1912) - spisowaśel ([[Dracula]])
* [[Oscar Wilde]] (1854-1900) - spisowaśel
* [[George Bernard Shaw]] (1856-1950) - dramatikaŕ, politikaŕ a satirikaŕ
* [[James Joyce]] (1882-1941) - awtor, basnik
* [[Samuel Beckett]] (1906-1989) - basnik, spisowaśel
* [[Phil Lynott]] (1949-1986) - spiwaŕ a basist kupki Thin Lizzy
* [[Bob Geldof]] (*1951) - spiwaŕ kupki Boom Town Rats, organizator Live Aid
* [[Brendan Gleeson]] (*1955) - źiwadłownik
* [[Bono]] (*1960) - spiwaŕ kupki U2
* [[Enya]] (*1961) - spiwarka
* [[Sinéad O’Connor]] (*1966) - spiwarka
* [[Colin Farrell]] (*1976) - źiwadłownik
* [[Ronan Keating]] (*1977) - spiwaŕ

== Eksterne wótkaze ==
{{Commons|Dublin}}
* [http://www.dublincity.ie/ Oficielne webstrony měsćańskego zarědnistwa] {{ref-en}}

[[Kategorija:Stolica w Europje]]
[[Kategorija:Irska]]
