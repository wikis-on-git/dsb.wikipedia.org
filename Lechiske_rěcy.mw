'''Lechiske rěcy''' jo pomjenjenje za pódpołnocnu kupku [[Pódzajtšnosłowjańske rěcy|pódzajtšnosłowjańskich rěcy]], kenž maju wótere zgromadne fonetiske kakosći. Pomjenjenje jo w [[linguistika|linguistiku]] zawjadł w 1862 lěśe [[Aleksander Hilferding]]<ref>Witold Mańczak: Język czy dialekt kaszubski? Czyli o wpływie polskim na kaszubszczyznę. W: Słowiańskie pogranicza językowe. Kwiryna Handke (red.). Warszawa: Slawistyczny Ośrodek Wydawniczy, 1992, s. 73-83. ISBN 83-85326-05-7.</ref>. Ta kupka jo nastała z rozpadom [[Prasłowjańska rěc|prasłowjańskej zgromadnosći]]. Lechiske rěcy maju take archaiske kakosći, ako na pśikład zachowanje [[nazalne wokale|nazalnych wokalow]], brach změny ''g'' w ''h'' a zachowanje ''dz'' (z ''dj'' a ''zg'' palatalězerowanego w 2. palatalizaciji)<ref>Jerzy Rusek, Wiesław Bryś, Prasłowiańszczyzna i jej rozpad, 1998, s. 126.</ref>.

Charakteristiske kakosći lechiskich rěcy su:
* mutacija prasłowjańskego ''ě, e, ę'' pśed [[Alweolarne konsonanty|alweolarnymi konsonantami]] w ''a, o, ą, ǫ''
* pśezuk prasłowjańskich ''ě, ę'' a měkich złožkotworiśelskich ŕ a ĺ pśed twardymi koronalnymi konsonantami (pol. ''bielić-biały'', połob. ''b'olă-b'elă'')
* pśechod prasłowjańskich złožkotworiśelskich r a l w sekwencije wokala a sonanta (pol. ''kark, wilk'', połob. ''kork'', ''våuk'', pśir. čes. ''krk, vlk'')
* kontinuacija prasłowjańskich ''dj, gě, gi'' ako ''dz'' [ʒ], ''dze'' [ʒe], ''dzy'' [ʒy]
* brach změny [g] → [ɣ] (pol. ''noga'', pśir. čes., słc., gsb. ''noha'')
* zachowanje nazalnych wokalow (pol. ''pięć'', połob. ''pąt'', por. dsb. ''pěś'').

K tej kupce pśipadaju take rěcy:
* kupka pódzajtšna:
** [[pólšćina]]
* kupka srjejźna:
** [[pomorjanšćina]]
* kupka pódwjacorna:
** [[połobske rěcy]]

== Žrědła ==
<references/>

{{Nawikašćik słowjańske rěcy}}
[[Kategorija:Słowjany]]
[[Kategorija:Słowjańske rěcy]]
