{{infokašćik rěc
|barwa=Uralska
|mě swójske=eesti keel
|mě serbske=Estnišćina
|kraje=Estniska
|rěcnicy=1.100.000
|klasifikacija=[[uralske rěcy]]
:[[finougriske rěcy]]
::[[finsko-permske rěcy]]
:::[[finsko-wolgaske rěcy]]
::::[[finsko-samiske rěcy]]
:::::[[baltiskofinske rěcy]]
::::::Estnišćina
|oficielna rěc=[[Estniska]], [[Europska unija]]
|iso_639-1=et
|iso_639-2=est
|iso_639-2t=
|iso_639-3=est
|wikipedija=[[:et:Esileht|et.wikipedia.org]]
}}

'''Estnišćina''' (estniski ''eesti keel'') jo rěc baltiskofinskeje gałuzy [[finougriske rěcy|finougriskich rěcow]], a togodla teke słuša k swójźbje [[uralske rěcy|uralskich rěcow]]. Estnišćina jo pśiswójźbna z [[finšćina|finšćinu]] a daloko teke z [[hungoršćina|hungoršćinu]]. K kupce finskich rěcow słušaju teke někotare małe rěcy, na pśiklad [[liwišćina]], [[karelšćina]], [[samišćina]], [[marišćina]] a dalše. Estnišćina njejo pśiswójźbna z rěcami susednych narodow ([[rušćina|rušćinu]], [[letišćina|letišćinu]], [[šwedšćina|šwedšćinu]]), kótarež słušaju k [[indoeuropske rěcy|indoeuropskim rěcam]]. 

Estniski powěda wokoło 1,1 mil. luźi, wětšyna z nich (na 950.000) bydli w [[Estniska|Estniskej]]. Estnišćina jo jadnučka [[amtska rěc]] w Estniskej a jadna z 25 amtskich rěcow [[Europska unija|Europskeje unije]].

==Alfabet a wugronjenje==

W estnišćinje wužywa se łatyński alfabet z pśidatnymi pismikami ''õ'' {{IPA|[ɤ]}}, ''ä'' {{IPA|[æ]}}, ''ö'' {{IPA|[ø]}}, ''ü'' {{IPA|[y]}}. W cuzych słowach wužywaju teke pismiki ''š'', ''z'' a ''ž''. W alfabetskem porěźe slěduju ''õ, ä, ö, ü'' za pismikom ''v'' na kóńcu alfabeta, ''š, z'' a ''ž'' slěduju za ''s''.

===Wokale===

{| class="wikitable"
|+Wokalne fonemy estnišćiny
! rowspan=2|
! colspan=2| Prědne wokale
! colspan=2| Slězne wokale
|-
!<small>ilabialne</small>
!<small>labialne</small>
!<small>ilabialne</small>
!<small>labialne</small>
|-align=center
!wusoki
| {{IPA|i}}
| {{IPA|y}}
|
| {{IPA|u}}
|-align=center
!srjejźny
| {{IPA|e}}
| {{IPA|ø}}
| {{IPA|ɤ}}
| {{IPA|o}}
|-align=center
!niski
| {{IPA|æ}}
|
| {{IPA|ɑ}}
|
|}

Tabela pokazujo jano kakosć wokalnych fonemow, nic jich rozdźelne dłujkosći.

Mimo jadnorych wokalow eksistěrujo hyšći wjelika licba diftongiskich zwězanjow:
''ae, ai, au, ea, ei, iu, oe, oi, ou, ui, õe, õi, õu, äe, äi, äu, öi''.

Rěcna norma se pomina, až slěd ''üü'' wugronijo se ako {{IPA|[yi]}}. 

Pśi wupaźe konsonantow nastawaju hyšći dalšne diftongi, kótarež njenastawaju w njepśeměnjatych zdonkach: ''öe, ao, eo, õo, äo, oa, õa, öa''.

=== Konsonanty ===

{| class="wikitable"
|+ Konsonantiske fonemy estnišćiny
! &nbsp;
! bilabialne
! labiodentalne
! alweolarne
! palatalno-alweolarne
! postalweolarne
! palatalne
! welarne
! uwularne
|-align=center
! ploziwy 
| {{IPA|p}}
| &nbsp;
| {{IPA|t}}
| {{IPA|tʲ}}
| &nbsp;
| &nbsp;
| {{IPA|k}}
| &nbsp;
|-align=center
! nazale
| {{IPA|m}}
| &nbsp;
| {{IPA|n}}
| {{IPA|nʲ}}
| &nbsp;
| ({{IPA|ŋ}})
| &nbsp;
| &nbsp; 
|-align=center
! wibranty
| &nbsp;
| &nbsp;
| {{IPA|r}}
| &nbsp;
| &nbsp;
| &nbsp;
| &nbsp;
| &nbsp;
|-align=center
! frikatiwy
| &nbsp;
| {{IPA|f}} {{IPA|v}}
| {{IPA|s}}
| {{IPA|sʲ}}
| {{IPA|ʃ}}
| &nbsp;
| &nbsp;
| {{IPA|h}}
|-align=center
! aproksimanty
| &nbsp;
| &nbsp;
| &nbsp;
| &nbsp;
| &nbsp;
| {{IPA|j}}
| &nbsp;
| &nbsp;
|-align=center
! laterale
| &nbsp;
| &nbsp;
| {{IPA|l}}
| {{IPA|lʲ}}
| &nbsp;
| &nbsp;
| &nbsp;
| &nbsp;
|}


Typiska wósebnosć estnišćiny jo rozeznawanje tśich schójźenkow dłujkosći (krotko – dłujko – pśeliš dłujko) ako pla konsonantow tak teke pla wokalow, na pś. ''koli'' {{IPA|[kolʲiˑ]}} ‘chabź’ – ''kooli'' {{IPA|[koːlʲi]}} ‘šule’ (genitiw singulara) – ''kooli'' {{IPA|[koːːlʲi]}} ‘šulu, do šule’, ''kanu'' {{IPA|[kanuˑ]}} ‘kokoše’ (partitiw plurala) – ''kannu'' {{IPA|[kanːu]}} ‘kany’ (genitiw singulara) – ''kannu'' {{IPA|[kanːːu]}} ‘kanu’ (partitiw singulara). Pšawopis njepokazujo rozdźěl mjazy dłujkim a pśeliš dłujkim schójźenkom, wuwzaśe su rědy {{IPA|[b̥]}} – {{IPA|[pː]}} – {{IPA|[pːː]}}, {{IPA|[d̥]}} – {{IPA|[tː]}} – {{IPA|[tːː]}} a {{IPA|[ɡ̊]}} – {{IPA|[kː]}} – {{IPA|[kːː]}}, źož pišu ''b – p – pp, d – t – tt'' a ''g – k – kk''.

Palatalizaciju konsonantow w pismje njewóznamjenjuju.

Na rozdźěl wót [[Finšćina|finšćiny]] njama estniska pisna rěc wokalnu harmoniju. W někotarych narěcach jo wokalna harmonija weto hyšći wuchowana (na pś. pódpołdnjoestniski ''külä'' ‘wjas’, ''tervüs'' ‘strowosć’, pisna rěc ''küla'' a ''tervis'').

===Stopnjowa změna===

Ako teke druge finsko-samiske rěcy (mimo wepšćiny a pódpołdnjosamiskeje rěcy) pokazujo estnišćina t. pomj. stopnjowu změnu. Na rozdźěl wót finšćiny pódlaže tej w estnišćinje wšykne wokale a konsonanty, na pś. ''kapp'' {{IPA|[kapːː]}} ‘spižka’ (nominatiw singulara) – ''kapi'' {{IPA|[kapːi]}} ‘spižki’ (genitiw singulara) – ''kappi'' {{IPA|[kapːːi]}} ‘do spižki’ (illatiw singulara), ''samm'' {{IPA|[samːː]}} ‘kšac’ (nom. sg.) – ''sammu'' {{IPA|[samːu]}} ‘kšaca’ (gen. sg.) – ''sammu'' {{IPA|[samːːu]}} ‘kšac’ (par. sg.), ''tool'' {{IPA|[toːːlʲ]}} ‘stoł’ (nom. sg.) – ''tooli'' {{IPA|[toːlʲi]}} ‘stoła’ (gen. sg.) – ''tooli'' {{IPA|[toːːlʲi]}} ‘stoł’ (par. sg.). Cesto pśi tom jadnotliwe konsonanty wupaduju a wokolnej wokala se znižatej: ''uba'' {{IPA|[ub̥aˑ]}} ‘bob’ (nom. sg.) – ''oa'' {{IPA|[oaˑ]}} ‘boba’ (gen. sg.) – ''uba'' {{IPA|[ub̥aˑ]}} ‘bob’ (par. sg.), ''tigu'' ‘slinik’ (nom. sg.) – ''teo'' ’slinika’ (gen. sg.) – ''tigu'' ’slinika’ (par. sg.).

== Gramatika ==

===Substantiwy a adjektiwy===

Estnišćina ma 14 padow a dwa numerusa, ale njama žeden genus. 

{| class="wikitable"
! &nbsp; !! colspan="2" | ‘knigły’ !! colspan="2" | ‘swinja’ !! &nbsp;
|-
! pad !! singular !! plural !! singular !! plural !! wótegronja na pšašanje…
|-
| '''nominatiw''' || raamat || raamatu''d'' || siga || sea''d'' || chto? co?
|-
| '''genitiw''' || raamatu || raamatu''te'' || sea || siga''de'' || kogo? cogo? 
|-
| '''partitiw''' || raamatu''t'' || raamatu''id'' || siga || sig''u'' || (gl. dołojce)
|-
| '''ilatiw''' || raamatu''sse'' || raamatu''tesse'' / raamatu''isse'' || sea''sse'' || siga''desse'' || do kogo? do cogo?
|-
| '''inesiw''' || raamatu''s'' || raamatu''tes'' / raamatu''is'' || sea''s'' || siga''des'' || w kim? w com?
|-
| '''elatiw''' || raamatu''st'' || raamatu''test'' / raamatu''ist'' || sea''st'' || siga''dest'' || z kogo? z cogo?
|-
| '''alatiw''' || raamatu''le'' || raamatu''tele'' / raamatu''ile'' || sea''le'' || siga''dele'' || ku komu? k comu?
|-
| '''adesiw''' || raamatu''l'' || raamatu''tel'' / raamatu''il'' || sea''l'' || siga''del'' || pśi kim? pśi com?
|-
| '''ablatiw''' || raamatu''lt'' || raamatu''telt'' / raamatu''ilt'' || sea''lt'' || siga''delt'' || wót kogo? wót cogo?
|-
| '''translatiw''' || raamatu''ks'' || raamatu''teks'' / raamatu''iks'' || sea''ks'' || siga''deks'' || z kim? z cym?
|-
| '''terminatiw''' || raamatu''ni'' || raamatu''teni'' || sea''ni'' || siga''deni'' || až do kogo? až do cogo?
|-
| '''esiw''' || raamatu''na'' || raamatu''tena'' || sea''na'' || siga''dena'' || ako chto? ako co?
|-
| '''abesiw''' || raamatu''ta'' || raamatu''teta'' || sea''ta'' || siga''deta'' || bźez kogo? bźez cogo?
|-
| '''komitatiw''' || raamatu''ga'' || raamatu''tega'' || sea''ga'' || siga''dega'' || z kim? z cym?
|}

Partitiw słužy k zwuraznjanjeju źělnego subjekta, na pś. ''Lapsed on tänaval'' ‘Źiśi su na droze’ (wěste źiśi), ale ''Tänaval on lapsi'' ‘Na droze su źiśi’ (někake, njeznata kopica). W młogich padach słužy partitiw ako pad indirektnego objekta, wósebje z werbami zawupytnjenja, na pś. ''Ma näen autot'' ‘Ja wiźim awto’. Z drugimi werbami zwuraznja partitiw njedopołnosć wugbanja, tak ''Ma söön torti'' ‘Ja jěm tortu’, ale ''Ma sõin tordi ära'' ‘Ja som tortu zjědł’. Partitiw slědujo teke numeralam mimo ''üks'' ‘jaden’: ''üks raamat'' ‘jadne knigły’ ''kaks raamatut'' ‘dwě knigły’, ''kümme raamatut'' ‘źaseś knigłow’ atd. 

Wjeliki źěl substantiwow móžo twóriś plural ako z kóńcowku ''-de-'' ako teke z kóńcowku ''-i-'' (kótaraž móžo teke formu ''-e-'' abo ''-u-'' měś).

Deklinacija adjektiwow jo jadnaka ako ta substantiwow.

===Werby===

Estniski werb ma dwa numerusa (singular, plural), tśi wósoby (1., 2., 3.), styri case (prezens, imperfekt, perfekt, pluskwamperfekt) a styri moduse (indikatiw, kondicional, imperatiw a ''modus obliquus''). Estnišćina ma dwa infinitiwa, jaden na ''-ma'' a jaden na ''-da'': ''Ma tahan lugeda'' ‘Ja cu cytaś’, ale ''Ma hakkan lugema'' ‘Ja zachopijom cytaś’.

{| class="wikitable"
! colspan=5 | ''lugema, lugeda'' ‘cytaś’
|-
! wosoba !! prezens !! imperfekt !! perfekt !! kondicional
|-
| 1. sg. (ma) || loe''n'' || luge''sin'' || ole''n'' luge''nud'' || loe''ksin''
|-
| 2. sg. (sa) || loe''d'' || luge''sid'' || ole''d'' luge''nud'' || loe''ksid''
|-
| 3. sg. (ta) || loe''b'' || luge''s'' || ''on'' luge''nud'' || loe''ks''
|-
| 1. pl. (me) || loe''me'' || luge''sime'' || ole''me'' luge''nud'' || loe''ksime''
|-
| 2. pl. (te) || loe''te'' || luge''site'' || ole''te'' luge''nud'' || loe''ksite''
|-
| 3. pl. (nad) || loe''vad'' || luge''sid'' || oli''d'' luge''nud'' || loe''ksid''
|-
|}

Tak pomjenowany ''modus obliquus'' (kóńcowka ''-vat'') zwuraznja, až powědaŕ jo wopśimjeśe gronjonego jano słyšał a nic sam dožywił, na pś. ''Poiss loeb'' ‘Gólc cyta’, ale ''Poiss lugevat'' ‘Gólc zazdaśim cyta’.

Pśi negaciji werba wužywa se njepśeměnjata partikla ''ei'', za kótarejuž slědujo forma werba bźez kóńcowki: ''(ma) loen'' ‘(ja) cytam’, ale ''ma ei loe'' ‘ja njecytam’. W imperfekśe slědujo partikli forma participa na ''-nud'': ''ma ei lugenud'' ‘ja njejsom cytał’.

==Słowoskład==

Nejwětšy źěl słowoskłada estnišćiny jo uralskego abo finougriskego póchada. Z 13. stolěśa jo estnišćina ale teke wjeliku licbu słowow z nimčiny pśewzeła (zaprědka z dolnonimčiny, pózdźej z wusokonimčiny), na pś. ''müts'' ‘mica, šapka’, ''kool'' ‘šula’, ''köök'' ‘kuchnja’, ''nööp'' ‘bublin’, ''naaber'' ‘sused’ a ''kleit'' ‘suknja’, ''tudeng'' ‘student’, ''tisler'' ‘blidaŕ’, ''liiderlik'' ‘njerodny’, ''rehkendama'' ‘licyś’. 

Zwězanja z prepozicije a werba póchadaju w estnišćinje teke zwětšego z nimčiny, na pś. ''ette tulema'' ‘staś se’ (< nim. ''vorkommen''), ''juurde võtma'' ‘pśiběraś’ (< nim. ''zunehmen'') abo ''läbi kukkuma'' ‘pśepadnuś’ (<nim. ''durchfallen'').

Wósebnosć estnišćiny jo twórjenje neologizmow bźez pśikłada w drugich rěcach, tak na pś. ''relv'' ‘bróń’, ''laup'' ‘coło’, ''raal'' ‘licadło’ abo ''rula'' ‘skateboard’.

==Stawizny==

Nejstarše dokłady estnišćiny su z Heinrichoweje Chroniki Liwiskeje ''(Henrici Chronicon Livoniae)'' wót 1224–1227, prědny tekst z lěta 1524 (rukopis z Kullamaa). Do kóńca 19. stolěśa jo estnišćina dwě rozdźělnej formje pisneje rěcy měła – pódpołnocnoestnišćinu (t. pomj. rěc Tallinna) a pódpołdnjowoestnišćinu (t. pomj. rěc Tartua).

Pisanje staršych tekstow jo se na principy nimskego pšawopisa zeprěło, pśez což na pś. rozeznawanje dłujkosćow njejo móžno było – słowo ''kalla'' jo mógło stojaś za {{IPA|[kalaˑ]}} (‘ryba’, źinsa ''kala'') abo {{IPA|[kalːa]}} (‘lej’, źinsa ''kalla'').


<!--{{wikisłownik|estnišćina}}

{{Rěcy Europskeje Unije}}-->

{{Nawikašćik rěcy Europskeje Unije}}

[[Kategorija:Estniska]]
[[Kategorija:Baltiskofinske rěcy]]
