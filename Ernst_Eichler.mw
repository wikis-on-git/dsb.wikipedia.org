'''Ernst Eichler''' (roź. 15. maja 1930 w Mimonju, Čechosłowakska, wum. 29. junija [[2012]] w [[Lipsk]]u) jo był nimski rěcywědnik, mjenjowědnik, wósebnje zasłužony na pólu mjenjowědy w [[Nimska|Nimskej]].

Pó abiturje, kótaruž jo w gymnaziumje w Delišu złožył, jo Ernst Eichler studěrował w lětach 1950-1955 [[slawistika|slawistiku]] i germanistiku na Lipšćańskej uniwersiśe, mjazy drugim pla [[Reinhard Olesch|Reinharda Olescha]]. Promowěrował jo w lěśe 1955 na temu wo městnych a rěcnych mjenjach Deličskego a Jiłowskiego wokrejsa (Die Orts- und Flußnamen der Kreise Delitzsch und Eilenburg). Z wuslědkami swójich slěźenjow wó stawiznach słowjańskich narěcow mjazy Solawu a Nysu (pod mjenim Studien zur Frühgeschichte slawischer Mundarten zwischen Saale und Neiße) jo wón w 1961 habilitěrował. W 1975 jo wón był za profesora za češćinu pówołany a jo źełał na uniwersiśe až jo se 1995 sednuł na wuměńk.

Ernst Eichler jo awtor młogich knigow, nastawkow a drugich wědomnostnych tekstow, słowjańskej mjenowěźe w Nimskej póśconych. Wósebnje wažne mjazy nimi jo źěło wó słowjańskich městnych mjenjach mjazy Solawu a Nysu, wudane w 4 zwězkach w lětach 1985-2009.

==Publikacije (wuběrk)==

*1955: ''Die Orts- und Flußnamen des Kreises Delitzsch. Eine namenkundliche Studie im Gebiet zwischen Saale und Mulde'' [[Dissertation]].
*1965: ''Studien zur Frühgeschichte slawischer Mundarten zwischen Saale und Neiße'' (= ''Deutsch-slawische Forschungen zur Namenkunde und Siedlungsgeschichte'' c. 19), Akademie-Verlag, Berlin 1965 (habilitacija).
*1965: ''Etymologisches Wörterbuch der slawischen Elemente im Ostmitteldeutschen'' (= ''Schriften des Instituts für sorbische Volksforschung'' z. 29), Budyšyn.
*1975: ''Die Ortsnamen der Niederlausitz'', Ludowe nakładnistwo Domowina, Budyšyn.
*1975-1978: ''Ortsnamenbuch der Oberlausitz. Studien zur Toponymie der Kreise Bautzen, Bischofswerda, Görlitz, Hoyerswerda, Kamenz, Löbau, Niesky, Senftenberg, Weißwasser und Zittau'', z. 1: ''Namenbuch.'' (= ''Deutsch-slawische Forschungen zur Namenkunde und Siedlungsgeschichte'', c. 28), Barliń; z. 2: ''Namen- und Siedlungskunde'' (= ''Deutsch-slawische Forschungen zur Namenkunde und Siedlungsgeschichte'', z. 29), Barliń (gromaźe z Hansom Waltherom).
*1985-2009: ''Slawische Ortsnamen zwischen Saale und Neiße. Ein Kompendium'', 4  zwězki, Ludowe nakładnistwo Domowina, Budyšyn.
** z. 1: ''A–J'', 1985 (2. wudaśe, 1987; 3. wudaśe, 1994.
** z. 2: ''K–M'', 1987 (2. wudaśe, 2010)
** z. 3: ''N–S'', 1993.
** z. 4: ''T–Z'', 2009.
*1993: ''Slawistik in Deutschland. Von den Anfängen bis 1945. Ein biographisches Lexikon'', LND, Budyšyn.
*2001: ''Historisches Ortsnamenbuch von Sachsen'' (= ''Quellen und Forschungen zur sächsischen Geschichte'', z. 21). 3  zwězki, Barliń (gromaźe z Hansom Waltherom, ako wudawaŕ).
*2011: ''Die Ortsnamen der Niederlausitz östlich der Neiße'' (= ''Abhandlungen der Sächsischen Akademie der Wissenschaften zu Leipzig, Philologisch-Historische Klasse'', z. 81, zešywk 6),  Stuttgart / Lipsk.

{{DEFAULTSORT:Eichler, Ernst}}
[[Kategorija:Rěcywědnik]]]
[[Kategorija:Nimc]]
[[Kategorija:Roź. 1930]]
[[Kategorija:Wum. 2012]]
