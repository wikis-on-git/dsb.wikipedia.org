'''Ŕ ŕ''' su grafemy [[Dolnoserbski alfabet|dolnoserbskego]] a teke słowakskego alfabeta, lěcrownož toś ten pismik we dwěma alfabetoma kradu hynakše wěcy wóznamjenijo. 

W [[Słowakšćina|słowakšćinje]] jo se pismik Ŕ ŕ wužywa za markěrowanje dłujkego konsonanta, kenž móžo złóžki twóriś (tak pomjenjony ''dłujki sonant'').  

W [[Dolnoserbšćina|dolnoserbšćinje]] pak pismik ŕ wóznamjenijo měke (palatalizěrowane) '''r''' a wužywa se na kóńcu měkich maskulinowych i femininumowych substantiwow, na pś. ''jaščeŕ'', ''njetopyŕ'', ''pjepjeŕ'' (mask.) a ''ceŕ'', ''paśeŕ'', ''twaŕ'' (fem.)<ref>Manfred Starosta, ''Ortografija a interpunkcija dolnoserbska. Pšawidła'', Budyšyn 1976, b. 17</ref>. Toś ten pismik wužywa se teke w serbskich a zeserbšćonych słowach ze sufiksom '''-aŕ''' a '''-eŕ''', na pś. ''amtaŕ'', ''casnikaŕ'', ''faraŕ'', ''gribaŕ'' (-aŕ), ''źěłaśeŕ'' (-eŕ)<ref>Manfred Starosta, ''Ortografija a interpunkcija dolnoserbska. Pšawidła'', Budyšyn 1976, b. 18</ref>. Dokulaž w dolnoserbskej pisnej rěcy pismik '''ŕ''' se wužywa jano na kóńcu słowow, w dolnoserbskem alfabeśe dajo jano małki pismik ŕ, wjeliki njejo how typiski<ref>Manfred Starosta, ''Dolnoserbsko-nimski słownik'', Budyšyn 1999, b. 15</ref>.

W 19. stolěśu jo se toś ten pismik teke w [[górnoserbšćina|górnoserbskej rěcy]] wužywał.

== Nožki ==
<references />

== Literatura ==
*[[Manfred Starosta]], ''Ortografija a interpunkcija dolnoserbska. Pšawidła'', Budyšyn 1976, b. 17-18.

[[Kategorija:Dolnoserbšćina]]
