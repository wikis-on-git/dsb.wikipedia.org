{{Infokašćik Město
|mě=Addis Abeba
|wopon=
|lat_deg=9
|lat_min=1
|lon_deg=38
|lon_min=45
|stat=Etiopiska
|wusokosć=2.355
|płonina=530 km²
|wobydlarstwo=3.230.000
|gustosć wobydlarstwa=6.094/km²
|postowa licba=
|pśedwólenje=
|website=[http://www.addisababacity.gov.et/ addisababacity.gov.et]
}}

'''Addis Abeba''' (teke ''Addis Ababa'', [[amharšćina|amharski]] አዲስ ፡ አበባ - „nowa kwětka“) jo [[stolica]] a nejwětše město pódzajtšoafriskego kraja [[Etiopiska|Etiopiskeje]]. Lažy w srjejźišću kraja we wusokosći wót 2.200 do 3.000 metrow nad głaźinu mórja pód góru Entoto a jo toś pó [[Quito]] ([[Ekwador]]) a [[Sucre]] ([[Boliwiska]]) tśeśe nejwuše lažeca stolica na swěśe. Addis Ababa ma wokoło 3,3 mio. wobydlarjow a jo politiske, góspodarske a zastojańske srjejźišćo Etiopiskeje kaž teke sedło centrale [[Afriska unija|Afriskeje unije]] (AU). 

[[Dataja:Addis churchill.jpg|thumb|left|Wosrjedź města]]
Sedlišćo załožy se akle w nowembrje [[1886]] w bliskosći rezidency krala [[Menelik II.|Menelika II.]], kótaregož głowne lěhwo jo stojał tegdy na górje Entoto. Tam dosć městna za załoženje noweje stolicy njejo był, tak až ju w dolinje pód góru załožichu. W lěśe [[1892]] dósta město swójo mě. 1905 załoži se prědna banka, 1908 prědna šula, 1910 prědna chórownja a 1911 prědna śišćernja. Kino jo měł w měsće južo wót lěta [[1898]].

Dla wusokosći a bliskosći k [[ekwator]]ej jo klima w etiopiskej stolicy powšykneje miła, z pśerěznymi maksimalnymi temperaturami mjaz 21 (julij, awgust) a 25 °C (měrc, apryl, maje) a minimalnymi temperaturami mjaz 5 (nowember, december) a 11 °C (julij, awgust). Wob lěto maju pśerěznje 123 dešćikojtych dnjow, pśedewšym mjaz aprylom a septembrom.

Addis Abeba ma mjazynarodne lětanišćo a wót lěta [[1950]] teke uniwersitu.

{{-}}
== Partnerske města ==
* '''[[Be&#039;er Scheva]]''', [[Israel]], wót 2004
* '''[[Peking]]''', [[China]]
* '''[[Chuncheon]]''', [[Pódpołdnjowa Koreja]]
* '''[[Lipsk]]''', wót 2004

== Wótkaz ==
{{Commonscat|Addis Ababa|Addis Abeba}}

[[Kategorija:Etiopiska]]
[[Kategorija:Stolica w Africe]]

[[tl:Adis Abeba]]
