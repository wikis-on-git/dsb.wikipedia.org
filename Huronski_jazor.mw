[[Dataja:Lake-huron-ipperwash-beach.jpg|miniatur|Pśi kanadiskem brjoze Huronskego jazora]]

'''Huronski jazor''' (engelski ''Lake Huron'', francojski ''Lac Huron'') jo drugi nejwětšy [[jazor]] [[Pódpołnocna Amerika|Pódpołnocneje Ameriki]] a stwórty nejwětšy cełego swěta. Wón jo centralny z pěś „wjelikich jazorow“ ''(Great Lakes)'' a namaka se na granicy mjaz [[Zjadnośone staty Ameriki|Zjadnośonymi statami]] a [[Kanada|Kanadu]]. Jazor lažy 176&nbsp;metrow nad mórskej głaźinu, pótakem wósym metrow pód powjerchom susednego [[Górny jazor|Górnego jazora]] a jo z pśestrěnju 59.586&nbsp;km² wětšy ako [[Chorwatska]].

Pódzajtšny pśibrjog jazora słuša ku kanadiskej prowincy [[Ontario]] a pódwjacorny k zwězkowemu statoju [[Michigan]]. Nejwětša [[kupa]] w jazorje jo [[Manitoulin]], kótaraž jo teke nejwětša jazorowa kupa na swěśe. Huronski jazor jo z [[Michiganski jazor|Michiganskim jazorom]] pśez [[Mackinacska wuscyna|Mackinacsku wuscynu]] bźez wusokostnego rozdźěla zwězany a wulewa se pśez rěku [[St. Clair River]] do [[Erieski jazor|Erieskego jazora]]. 

Pśi Huronskem jazorje laže města [[Saginaw]] a [[Bay City]] w Zjadnośonych statach a [[Sarnia]] w Kanaźe.

== Wótkaz ==
{{Commonscat|Lake Huron|Huronski jazor}}

{{Koord|44|48|0|N|82|27|0|W|pokazaj=titel}}

[[Kategorija:Jazor]]
[[Kategorija:Pódpołnocna Amerika]]
