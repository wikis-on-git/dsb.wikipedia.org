{{Město DE
|mě nimske=Jänschwalde
|mě serbske=Janšojce
|šyrina=51/51/00
|dlinina=14/29/00
|region-ISO=DE-BB
|gmejnske cysło=12071193
|kórta=Jänschwalde in SPN.png
|wusokosć=62
|postowa licba=03197, 03172
|pśedwólenje=035607, 035696
|adresa=Šulska droga 6<br />03185 Picnjo
|šołta=Helmut Badtke
}}
 
'''Janšojce''' (''nimski Jänschwalde'') su dwójorěcna gmejna w zwězkowem kraju [[Bramborska]] w pódzajtšu [[Nimska|Nimskeje]]. Laže we wokrejsu [[Sprjewja – Nysa]] a słušaju k [[Amt Picnjo|amtoju picnjo]]. Gmejna jo wjeligin znata za [[Milinarnja Janšojce|milinaŕnju Janšojce]] a [[Brunicownja Janšojce|brunicownju Janšojce]]  

W Janšojcach jo se naroźił [[Benjamin Běgaŕ]], dolnoserbski faraŕ, spisowaśel a kulturny procowaŕ (1873–1945).

=== Stawizny ===
Pó kóńcu [[Lodowa doby|lodoweje doby]] pśed 10.000 lětami ako jo było zasej śoplejše a jo dało někotare zwěrjeta a rostliny, su pśišli nomadizěrujuce góńtwarje a zběrarje pśez źinsajšne Janšojce. Ale wobstawne wobsedlenje pśez luźi njejo dało. W 3. lěttysacu pśed naroźenim Kristusa jo tam móžno było na roli źěłaś a dobytk kubłaś, dokulaž klimatiske wobstojnosći su se pólěpšyli. Luźe w młodokamjeńtnej dobje su wužywali južo źěłowe rědy z kamjenjow a sudobja z paloneje běłeje gliny, ale nic tak wjele pśedmjatow z togo casa su se namakali. Akle z [[Bronzowa doba|bronzoweje doby]] dajo źinsa wjele namakankow (na pśikład keramik, broni, pyšnjeńki a źěłowe rědy). W maju 1937 jo na pśikład źěłaśeŕ pśi zeleznicy Richard Schwella z [[Janšojce–Pipanojce|Janšojc – Pipanojce]] 10 pjeršćenjow za spódnu ruku z bronze wukopał. Se góda, až su se importěrowali z Durinskeje.                                                                                                                                                      Weto slěźarje se mysle, až njejo dało w tom casu wobstawne wobsedlenje. Wóni měnje, až luźe su strony źinsajšnych Janšojc jano pśeprěkowali na běgu wót [[Chóśebuz|Chóśebuza]] do [[Gubin|Gubina]]. W prědnych lětach pó naroźenju Kristusa su Germany w stronach Janšojc žywe byli (Burgundarje, Semnony). Pla śěganja ludow su Germany spušćili [[Dolna Łužyca|Dolnu Łužycu]] a [[Serby]] su pśišli z pódzajtšneje [[Europa|Europy]] do pódzajtšneje Nimskeje. Wóni njejsu byli jadnotna etniska kupka, ale su se zestajili z někotarych rodow. Do Dolneje Łužyce su pśišli z tym gibanim roda „Lunsici“. Mě “Łužyca” źo slědk na toś ten rod.                                                                                                              W lěśe 1346 su Janšojce se prědny raz ako cerkwina wjas naspomnjeli (su musali pón 3 kroše na biskupstwo płaśiś) Ale z togo wuchada, až jo dało wjas južo w 13./14. stolěśu a až jo se wužywała ako droga wót Chóśebuza do Gubina (luźe su cesto wubrali drogu pśez „gólu Jänschensa“).                                                                                                                                                                   Janšojce laže na kupje z pěska, ale dla bagnišćow we wokolinje, jo dało teke cesto pólaśa tam. Togodla domy su se twarili na wjelikich zanjasonych kamjenjach a dwóry su se flastrowali z bolami. Stare domy su pak bolane chromy pak domy z gliny byli, a su měli słomjane kšywa abo sćinjane kšywa.                                                                                                                                                          W amtskich knigłach [[Picnjo|Picnja]] wót 1554 stoj, až w cěłej Małksej – Sprjewi- nižynje bagnowy lěs w tom casu jo był. Ale južo tam jo se zachopiło rodowanje. Dokulaž wjele gólow a nic tak wjele pólow jo dało, pólne źěło njejo grało wjeliku rolu w Janšojcach. Ale weto sy namakał łuku za byki a łuku za swinje. Mimo togo su se domy za pastyrjow a za słomu , šaparja a wudwór se twarili. Ale južo na 30.03.1784 jo było rozpušćenje wudwóra, kótarež jo było slěd wót wusušenja, dokulaž to jo pótrjefiło nejlěpše roly wudwóra. W tom casu su pśišli někotare kolonisty do Janšojc a su twórili sedlišćo. Wót 13 kolonistow w lěśe 1777 jo było 11 najamnikow a 2 šejca.  1789/1790 jo teke ceły bagnowy lěs se rodował. Pśi tom jo nastała wjelika płonina za nowe rolnikaŕstwo a za wobsedlenje. Kolonisty w Janšojcach su bydlili ako pódpołdnjowe tak teke pódpołnocne šaparje, což jo było zwenka jsy. Nowy wejsny źěl jo se pomjenił ako [[Janšojce – Pipanojce]] a słuša až do źinsa pšawniski k [[Janšojce – Wjas|Janšojcam – Wjas]].                                                                                      Kolonisty tam su cesto źěłali ako rucnikaŕ, šapaŕ, gólny źěłaśeŕ abo ako najamnik we wudwórje (až do rozpušćenja) abo pla bura. Z twarjenim zeleznice a zeleznicowego zastanišća su namakali teke wjele kolonistow tam źěło, na pśikład ako budkaŕ. Pśez parcelěrowanje někotarych žywnosćow wót burow a „Friedrichshof“ a pśez pśenajmjeśe wót zemje fary a wušeje gólnikaŕnje, su měli mjeńše zawody móžnosć se pówětšyli. Dla togo gólne źěłaśerje a zeleznicarje su pachane domy twarili a burske syny su se sedlili w [[Janšojce – Pipanojce|Janšojcach – Pipanojce]]. Z tym jo sedlišćo se wjelgin pówětšyło wokoło šaparnje a Janšojce – Pipanojce su měli pón južo wěcej ako 80 byśow.                                                                                                                                                                                                          W lěśe 1842 jo wětšnik na droze do Drjejc se twarił, což jo było notne, dokulaž w drugem paźe luźe w Janšojcach luźe su musali wjelgin dłujku drogu k dalšnemu wětšnikoju jěś. 1845 jo dało wjeliki wogeń we jsy, pśi comž 10 dwórow jo se wótpaliło. Teke w 19.stolěśu drogi wót jsy do [[Janšojce – Pipanojce|Janšojc – Pipanojce]] a do [[Drjejce|Drjejc]] su se pówušyli a se flastrowali, a na kóncu (1897) jo dało wusoku wódu, kótaraž jo měła ako slěd njeraźone žni.                                                                                                                                                    Wót lěta 1875 su byli amtska wjas. W slědujucych lětach luźe su dostali nowe dopóznaśa wó rostlinach a wó zasajźenju gnojidłow. Z tym jo zasej móžno było wunoski pówušyś. Wót 1900 jo se zachopiła mechanizacija rolnikaŕstwa. Pón luźe su źěłali z secnicu město kóse, z secomłośenicu město cepa a młośenice, z mašinu za kulkikopanje město kulkikopawy a kopawki, a wóni su měli wódowód město śěgateje studnje a awta a traktory město mócy luźi a zwěrjetow. W lětach 1926, 1927, 1930 a 1958 jo dało zasej wusoke wódy, kótarež wjelgin špatnje za góspodarstwo su byli. Teke pla swětoweju wójnowu wjele luźi jo wumrěło.  W 1930ych lětach lětanišćo, kenž słuša k Drjejcam, jo se natwariło. To jo pón ako militarne lětanišćo se wutwariło. W lěśe 1953 natwaŕ sedlišća w [[Janšojce – Pódzajtšo|Janšojcach – Pódzajtšo]] jo se zachopiła. To jo źinsa wejsny źěl Janšojc. Sedlišćo tam jo někak 650 bydlenjow, kupnicu, dwa gósćenca, post, šulu, źiśownju z hortom a teke zeleznicowe zastanišćo měło. Pó drugej swětowej wójnje žywnosći w Janšojcach su se zjadnośili do LPG. Z tym rolnikaŕstwo jo cyniło doprědkarstwa a luźe su namakali wěste źěłowe městna. Druge luźe z Janšojc su mógali we wótworjonej jamje abo w milinaŕni źěłaś a dla dobrego zeleznicowego zwiska do [[Chóśebuz|Chóśebuza]] a do [[Gubin|Gubina]] su teke měli dobru móžnosć tam źěło namakaś. Wót 1990 militarne lětadło w [[Drjejce|Drjejcach]] njeeksistěrujo dalej.                                                                                                                                                                                                                              Źinsa su Janšojce na centralnem wótwódowem pśewóźe a wódowóźe pśizamknjone a někotare wobydlarje teke móžnosć maju za zastarenje z zemskim płunom.                                                 K gmejnje Janšojce słušaju něnto 4 wejsne źěle ([[Janšojce – Wjas]] (z [[Janšojce-Pipanojce|Janšojcami-Pipanojce]]) , [[Drjejce]], Janšojce – Pódzajtšo, [[Grěšna]]). 

== Wejsne źěle == 
* [[Janšojce-Wjas]] (Jänschwalde-Dorf)
* [[Janšojce-Pódzajtšo]] (Jänschwalde-Ost)
* [[Drjejce]] (Drewitz)
* [[Grešno|Grěšna]] (Grießen)<br />

== Mě jsy ==
{| class="wikitable"
|1346
|Genczschwalde
|-
|1484
|Gentzwalde
|-
|1554
|Jenischwalde
|-
|1614
|Jänischwalde / Genßwalde 
|-
|1757
|Jentschwalde
|-
|1775
|Genschwalde / Jenschwalde 
|-
|źinsa
|Jänschwalde
|}
Wobej mjeni, Jänschwalde a Janšojce, wót bibliskego mjenja Januš/Jańš (=Johannes) stej se wótwóźiłej. Kóńcowka -ojce w serbskej rěcy pśisłušanje wósobow wujasnijo.                      Zazdaśim su se za to nimske mě rozsuźili, dokulaž snaź wobsejźaŕ góla muž z mjenim Januš jo był. Ale wěste to njejo. Wěste móžoš jano groniś, až jo to był muž z serbskimi kórjenjami, kótaryž wažnu rolu we jsy jo grał. 

== Šołty ==

* 1998-2003: [[Günter Strafe]]
*  2003-2014: [[Heinz Schwiezer]] 
* wót 2014: [[Helmut Badtke]]

== Kultura ==
W Janšojcach dajo někotare towaristwa. Móžoš sportowe towaristwa, chorowe towaristwo, spěchowańske towaristwa a [[Domowina|Domowniske kupki]] namakaś.  Mimo togo dajo we jsy domowniski muzej, kótaryž wobstoj z tśich historiskich twarjenjow (stara šula, brožnja wót fararja, groź). W muzeju móžoš zajmne fakty wó žywjeńskich wašnjach, tradicijach a rěcy Serbow zgóniś a wjele serbskich drastwow a wěcej ako 1000 eksponatow z keramiki se woglědaś.                                                                                                                                                                                       W cerkwjach pšawidłownje namšy se wótměwaju. Dajo ewangelske cerkwje w [[Janšojce – Wjas|Janšojcach – Wjas]], w [[Drjejce|Drjejcach]] a w [[Grěšna|Grěšnje]].  Móžoš teke sport cyniś w gmejnje Janšojce. Tak drogi we wokrejsu se derje za kólasowanje abo drogowanje góźe, na droze do [[Janšojce– Pódzajtšo|Janšojc– Pódzajtšo]] namakajoš motorsportowy centrum a w někotarych jazorach móžoš se kupaś abo wuźiś.                             „Dom generacijow“ w [[Janšojce – Pódzajtšo|Janšojcach – Pódzajtšo]] dobre městno za zmakanje za wšykne luźi jo. Tam wótpołdnja za senjorow se wugótuju a biblioteku, computery a graśa dajo.                             Teke [[serbske nałogi]], ako jatšowny wogeń, [[zapust]], stajenje majskego boma a kokot, wobydlarje w Janšojcach swěśe. Dalšna wažna tradicija, kótaraž jano źinsa luźe z Janšojc woplěwaju, jo nałog [[Janšojski bog|Janšojskego boga]]. [[Janšojski bog]] kužde lěto na stwórtem adwenśe ku źiśam pśiźo. Nosy rědnu drastwu z běłyma rukajcoma a njamóžo nic wiźeś, dokulaž pisane banty woblico pókšyju. W jadnej ruce ma mały zwón a w drugej ruce pšut, z kótarymž źiśi hajcknujo. Spócetny nałog teke w drugich jsach w [[Dolna Łužyca|Dolnej Łužycy]] jo dał, ale źinsa jano w Janšojcach se woplěwali.

{{-}}
== Literatura ==

* ''Amt Jänschwalde – für die deutsch-sorbischen Gemeinden Drewitz, Grießen, Horno und Jänschwalde im Landkreis Spree-Neiße.'' 1997, Herausgeber: Amt Jänschwalde

* Martin Pernack (Hrsg.): ''650 Jahre Jänschwalde. 650 lět Janšojce.'' Domowina-Verlag, Bautzen 1996, [[Spezial:ISBN-Suche/9783742016690|ISBN 978-3-7420-1669-0]]

== Internetne boki ==
* https://www.peitz.de/gemeinde/jaenschwalde
 
{{Wokrejs Sprjewja-Nysa}}

[[Kategorija:Sedlišćo w Dolnej Łužycy]]
[[Kategorija:Gmejna w Bramborskej]]
[[Kategorija:Sedlišćo w serbskem sedleńskem rumje]]
