'''Institut za sorabistiku na Filologiskej fakulśe Lipsčańskeje uniwersity''' jo se załožył 1951 ako wusokošulska kubłańska a slěźeńska institucija na Uniwersiśe w Lipsku (Alma Mater Lipsiensis, załožona 1409). Wón se zaběra wědomnostnje z [[Górnoserbšćina|górno-]] a [[dolnoserbšćina|dolnoserbskeju rěcu]] a jeju wariantami, z literaturu a kulturu [[Serby|Serbow]] kaž teke z kulturno-historiskimi, etnologiskimi a mjeńšynopolitiskimi pšašanjami. Ako jadnučke uniwersitne kubłanišćo w Nimskej (a teke na cełem swěśe) póbitujo institut kompletne směry studija na pólu [[sorabistika|sorabistiki]] a ceptarstwa serbšćiny (ze zakóńcenim Bachelor of Arts, Bachelor of Education; Master of Arts, Master of Education). Mimo togo jo móžno, how pód fachowym nawjedowanim disertaciju ze sorabistiskej temu zeźěłaś.

[[Kategorija:Dolnoserbšćina]]
[[Kategorija:Lipsk]]

{{DEFAULTSORT:Institut za sorabistiku}}
