[[Dataja:Field Hamois Belgium Luc Viatour.jpg|thumb|Polo w lěśu]]
'''Lěśe''' jo nejśoplejšy ze styri [[lětny cas|lětnych casow]] w [[měrna cona|měrnej]] a arktiskej [[Klimowa cona|klimowej]] conje. Za tym až wóno na [[pódpołnocna połkula|pódpołnocnej]] abo [[pódpołdnjowa połkula|pódpołdnjowej]] połkuli kněžy, rozeznawaju mjaz '''pódpołnocnym''' a '''pódpołdnjowym lěśim'''. Pódpołnocne lěśe se rownocasnje z pódpołdnjoweju zymu wótměwa. Dla drogujucego [[cenit (směrowe pódaśe)|cenitowego stawa]] [[słyńco|słyńca]] mjaz [[pódpołdnjowa wobrotna šyrina|pódpołdnjoweje]] a [[pódpołnocna wobrotna šyrina|pódpołnocneju wobrotneju šyrinu]] wóspjetujo se lěśe w kuždej [[hemisfera|hemisferje]] w [[lěto|lětnem]] turnusu.

[[Astronomija|Astronomiski]] zachopina se lěśe z [[lětni zawrośenje słyńca|lětnim zawrośenim słyńca]]: casowym dypkom, na kótaremž słyńco padorownje nad [[wobrotna šyrina|wobrotneju šyrinu]] stoj a dny nejdlejše su. Na pódpołnocnej połkuli stanjo se to [[21. junija]], na pódpołdnjowej połkuli [[21. decembra|21.]] abo [[22. decembra]]. Pó tom bywaju dny zasej krotše a nocy dlejše. Lěśe kóńcy z nazymskim [[rownonocnosć]]u 22. abo [[23. septembra]] w pódpołnocy a [[20. měrca]] abo w nocy k [[21. měrca|21. měrcoju]] w pódpołdnju.

Dokulaž jo [[wobběgowa cera]] zemje wokoło słyńca lažko eliptiska, wót eksaktnego drogi do krejza wótchylajuca, njejsu wše styri lětne case dokładnje samske dłujke. Pódpołnocne lěśe jo snadnje dlejše a zmilnjejše ako pódpołdnjowe lěśe, dokulaž za cas pódpołnocnego lěśa se směr ze zemje k słyńcu pitśku pómałčej změni a zemja pitśku dalej wót słyńca zdalona jo.
[[Dataja:Jahreszeiten99-dsb.jpg|center|600px|Šema za lětne case, pśeglěd nad referencowymi linijami zemskeje cery]]

[[Fenologija|Fenologiski]] zachopjeńk lěśa móžo se wót astronomiskego bejnje wótchylaś a se mimo [[krajo-mórjowe rozdźělenje|krajo-mórjowego rozdźělenja]] ([[Maritimny klima|maritimny]] vs. [[Kontinentalny klima|kontinentalny]] [[klima]]) teke pśez zachopne [[wjedrowa wjelikosituacija|wjedrowe wjelikosituacije]] a wjeleserake regionalne faktory wobwliwujo. Rozeznawa se mimo togo mjaz [[rane lěśe|ranym lěśim]], [[srjejźlěśe|srjejźlěśim]] a [[pózne lěśe|póznym lěśim]]. W [[lodojc]]owych regionach wótwisujo [[ablacija (meteorologija)|ablacija]] rozsudnje wót togo, ga (zwětšego w septembrje) prědny sněg pada.

[[Meteorologija|Meteorologiski]] se pódpołnocnemu lěśu [[mjasec]]e [[junij]], [[julij]] a [[awgust]] pśirěduju, pódpołdnjowemu lěśu mjasece [[december]], [[januar]] a [[februar]]. Pśi [[Pol|geografiskich polach]] kněžy poł lěta dłujko tak mjenjowany [[polarny źeń]], w arktiskich regionach pó tyźenjach [[połnócne słyńco]] a [[Běła noc|běłe nocy]].

We wjele kulturach su ze zachopjeńkom lěśa nałožki a rity zwězane, w Nimskej na pśikład wogeń zawrośenja słyńca abo [[swětojański wogeń]].

Lěśe licy teke ako [[lětny cas]] stopnjowaneje žywjeńskeje radosći. To se wósebnje na, pśez wuše temperatury wabjone, pśebytkach pód gołym njebjom pokaza, pśez což cłowjek pśirodu mócnjej zaznawa.

== Glědaj teke ==

* [[lětni cas]]
* [[lětstotkowe lěśe]]
* [[Lěto bźez lěśa]]
* [[Olympiske lětne gry]]

== Eksterne wótkaze ==
{{Commonscat|Summer|Lěśe}}

{{Nawikašćik lětne case}}

[[Kategorija:Lětny cas]]
