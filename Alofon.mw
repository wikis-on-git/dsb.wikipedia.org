'''Alofon''' (z grich. ''allo'' - hynac ako, ''fone'' - głos) jo pomjenowanje z [[Rěcywěda|rěcywědy]] za wšakorake zukowe warianty jadnogo [[fonem|fonema]]. Dalšnej pomjenowani stej '''fonemowe warianty''' abo '''subfonemowe warianty'''.

Rozeznawamy mjazy alofonom a fonemom, dokulaž jo móžno, jaden fonem we wšakorakich zukowych (alofoniskich) wariantach wugranjaś, bźez togo až toś ten rozdźěl se wustatkujo na wóznam togo fonema. Z pomocu systematiskich pśespytowanjow [[fonetika|fonetiskich]] kakosćow na pódobnosć z drugimi wariantami, wósebnje z [[analyza minimalnych porikow|analyzu minimalnych pórikow]], móžomy zuki ako alofony jadnogo fonema zarědowaś.

Kótara zukowa warianta se wugranja, wótwisujo wót [[dialekt|dialekta]], wót [[koartikulaciske efekty|koartikulaciskich efektow]] abo wót zukoweje wokolnosći fonema. Což w jadnej rěcy płaśi ako alofoniska warianta jadnogo fonema, móžo w drugej rěcy byś drugi fonem.

Rozeznawamy:

'''Licha wariacija'''

Warianty su rownopšawne realizacije jadnogo fonema, na pś. jězykowe [r] abo copkowe [ʁ]. Zaměnjenje wariantowu njezměnijo wóznam.

'''Kombinatoriska wariacija'''

Warianty wustupuju w rozdźělnych [[fonologija|fonologiskich]] wokolnosćach, na pś. /k/ abo /g/ w dolnoserbšćinje. Pśed prědnymi wokalami /ɛ/, /e/, /ě/ a /i/  se wugranjatej palatalne [k'] a [g'], pśed slědnymi wokalami /a/, /ɔ/, /o/, (/ó/), /u/ pak wóstanjotej [k] a [g] (/y/ njewustupujo w tej poziciji, wóno jo w serbšćinje alofon wokala /i/).

[[Kategorija:Rěcywěda]]

[[be:Алафон]]
[[be-x-old:Аляфон]]
[[br:Alofonenn]]
[[ca:Al·lòfon]]
[[cs:Alofon]]
[[da:Allofon]]
[[de:Allophon]]
[[el:Αλλόφωνο]]
[[en:Allophone]]
[[eo:Alofono]]
[[es:Alófono]]
[[et:Allofoon]]
[[fi:Allofoni]]
[[fr:Allophone (phonologie)]]
[[gl:Alófono]]
[[he:אלופון]]
[[hi:सहस्वानिकी]]
[[hr:Alofon]]
[[hsb:Alofon]]
[[hu:Allofón]]
[[is:Hljóðbrigði]]
[[it:Allofono]]
[[ja:異音]]
[[ko:이음]]
[[lmo:Alofun]]
[[nl:Allofoon]]
[[nn:Allofon]]
[[no:Allofon]]
[[pl:Alofon]]
[[pt:Alofonia]]
[[ro:Alofon]]
[[ru:Аллофон]]
[[sco:Allophones]]
[[sv:Allofon]]
[[sw:Alofoni]]
[[uk:Алофон]]
[[zh:同位異音]]
[[zh-yue:阿勞風音變]]
