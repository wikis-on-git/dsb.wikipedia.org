[[Dataja:2018-03-12 Unterzeichnung des Koalitionsvertrages der 19. Wahlperiode des Bundestages by Sandro Halank–030.jpg|thumb|Annegret Kramp-Karrenbauer (2018)]]
'''Annegret Kramp-Karrenbauer''' (roź. 9. [[awgust]]a [[1962]] we [[Völklingen]] w [[Nimska|Nimskej]]) – jo nimska politikaŕka, wót 7. decembra [[2018]] do 16. januara [[2021]] jo wóna była pśedsedaŕka politiskeje strony [[Kśesćijańsko-demokratiska unija Nimskeje|CDU]] a wót 17. julija 2019 do 8. decembra 2021 jo była zwězkowa ministaŕka zašćitowanja Nimskeje<ref>[https://www.bundesregierung.de/breg-de/suche/neue-verteidigungsministerin-1648896 ''Neue Bundesverteidigungsministerin ernannt'', bundesregierung.de]</ref>.

Wót měrca 1998 až do casa wólbow do Zwězkowego sejma 1998 (27. septembra) Annegret Kramp-Karrenbauer jo była cłonk Nimskego zwězkowego sejma. Wót wólbów do krajnego sejma w septembrje 1999 až do měrca 2018 Kramp-Karrenbauer jo źěłała ako wótpósłańcka w [[Saarlandska|saarlandskem]] krajnem sejmje. Wót 2000 až do 2011 jo wóna była ministaŕka w saarlandskem kněžaŕstwje we wšakich ressortach (nutśikownem, za kubłanje a socialnem) gaž ministaŕski prezident jo był Peter Müller (CDU). 

Wót nowembra 2010 Annegret Kramp-Karrenbauer jo cłonk zwězkowego prezidiuma strony CDU. Wót awgusta 2011 do februara 2018 jo wóna była ministerprezidentka [[Saarlandska|Saarlandskeje]]. Wót junija 2011 do oktobra 2018 jo była teke krajna pśedsedaŕka strony CDU w Saarlandskej. 
 
== Nóžki ==
<references />

== Wótkaze ==
{{commonscat}}
* [https://www.kramp-karrenbauer.de/ Oficjelne boki internetowe Annegret Kramp-Karrenbauer]

{{Zwězkowe ministarje zašćitowanja}}

{{DEFAULTSORT:Kramp-Karrenbauer, Annegret}}
[[Kategorija:Wótpósłańc zwězkowego sejma]]
[[Kategorija:Roź. 1962]]
[[Kategorija:Žona]]
[[Kategorija:Cłonk CDU]]
