[[image:wotrow cyrkej w zymje.jpg|thumb|left|200px|Wotrowska cerkwja w zymje.]]
'''Wotrow''' ([[nimska rěc|nimski]] '''Ostro''') jo stare sedlišćo. Na to pokazujo teke nimske mě Ostro. Wóno njejo pópšawem nimske, ale zdźaržane staroserbske pomjenjowanje ostrow ("kupa", "insula", pśir. [[rusojska rěc|rusojske]] "остров"). Teke wjelike [[Wotrowske groźišćo|Wotrowske groźišćo]] pokazujo na to, až su byli toś te strony jěsno wobydlone. Lětstotki jo słušał Wotrow do wósady [[Hodźij|Hodźij]]. Bliskosći dla jo ale wjele luźi z źinsajšneje Wotrowskeje wósady chójźiło do [[Chrósćicy|Chrósćic]] namšu. Pó reformaciji jo Wotrow se pśirědował Chróšćańskej wósaźe. Status samostatneje wósadneje jsy jo dostała wjas w lěśe [[1758|1758]], cerkwja jo se dotwariła [[1772|1772]].


== Cerkwja a wósada ==
Pó załoženju wósady 1758 su se wótměwali namše nejžpjerwjej na farje. Swóju cerkwju maju Wotrowske wót 1772. [[1934|1934]] jo se pśitwariła pód fararjom Justom wołtarnišćo. Cerkwja jo wuswěśona swětemu Benoju, kótaryž jo zrazom patron Mišnjańskego biskupstwa a (katolskich) Serbow. Póstawa swětego jo teke na wołtarnem wobrazu wiźeś.

Do Wotrowskeje wósady słušaju źinsa slědujuce jsy: Wotrow, Kanecy, Kašecy, Krěpjecy, Žuricy, Wujězd, Mały Wosyk, Jědlica, Wulki Wosyk, Hłupońca, Bukowc, Nowy Dwór, Njeradecy, Ledźborjecy, Panecy.

Na Wotrowskem kjarchobje jo zakopowany serbski basnikaŕ a procowaŕ [[Jakub Bart-Ćišinski|Jakub Bart-Ćišinski]].

== Žywjenje we jsy ==
Mimo cerkwinego źěła eksistěrujo we Wotrowje młoźinski klub [[Domowinska kupka O2|O2]] (ob origem), kótaryž jo [[2004|2004]] pśistupił [[Domowina|Domowinje]].

We jsy eksistěrujo źiśownja, kótaraž jo pśejšła [[2005|2005]] do nosarstwa [[Serbske šulske towaristwo|SŠT]].

W lěśe 1758 pód biskupom Wóskim natwarjona a wěcej razow pówětšona šula južo njeźěła.


== Literaturne wótkaze ==
*Jan Meškank: Wotrow a wokolina. Přinošk k wjesnej chrónice. Budyšyn 1958.
*Pawol Šołta: Wotrow lužiska Troja. Budyšyn 1922.

== Wótkaze ==
*[http://www.tcm-kp.de/pfarrgemeinden/ostro/index.html Wósada Wotrow na bokach Towarstwa Cyrila a Metoda z.t.]
*[http://beta.interserb.de/viewsite.php?site=4 Diskusijny forum Wotrowskeje młoźiny O2]

{{commons|Category:Ostro}}
{{Nawikašćik Sakska}}

[[category:Łužyske jsy]]
[[category:Górna Łužyca]]
[[category:Sedlišćo w Sakskej]]
[[category:Pančicy-Kukow]]
[[Kategorija:Wokrejs Budyšyn]]

[[ba:Остро]]
[[cs:Wotrow]]
[[de:Ostro]]
[[fr:Ostro]]
[[hsb:Wotrow]]
[[pl:Ostro (Panschwitz-Kuckau)]]
[[ru:Остро]]
