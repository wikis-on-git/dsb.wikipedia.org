[[File:Dietmar Woidke M-0212 36139 Ausschnitt Color Hoffotografen.jpg|thumb|Dietmar Woidke (2013)]]
'''Dietmar Woidke''' (* [[22. oktobra]] [[1961]] w [[Glinsk]]u pódla [[Baršć]]a) jo [[Bramborska|bramborski]] politikaŕ [[Socialdemokratiska strona Nimskeje|Socialdemokratiskeje strony Nimskeje]] (SPD) a wót [[28. awgusta]] [[2013]] naslědnik [[Matthias Platzeck|Matthiasa Platzecka]] ako ministarski prezident Bramborskeje. Mimo togo jo Woidke wót 26. awgusta 2013 krajny pśedsedaŕ SPD. Do togo jo był wót oktobra 2010 do awgusta 2013 nutśikowny ministaŕ zwězkowego kraja. Wót lěta 1994 jo wón cłonk bramborskego krajnego sejma.

Woidke jo studěrował wót 1982 do 1987 na [[Barliń|Barlinskej]] Humboldtowej uniwersiśe rolnikarstwo a skótnu produkciju a jo diplomowy agrarny inženjer. Wón jo ewangelski, wóženjony, nan jadneje źowki a bydli w Glinsku.

== Wótkaz ==
* [http://www.spd-brandenburg.de/landesverband/organisation/landesvorsitzender.html Žywjenjoběg na webstronje bramborskeje SPD]

{{DEFAULTSORT:Woidke, Dietmar}}
[[Kategorija:Nimski politikaŕ]]
[[Kategorija:Cłonk SPD]]
[[Kategorija:Bramborska]]
[[Kategorija:Muž]]
[[Kategorija:Roź. 1961]]
