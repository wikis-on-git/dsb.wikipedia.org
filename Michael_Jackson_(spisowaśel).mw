{{Pódobny lema
|lema1=Michael Jackson (spisowaśel)
|tema1=spisowaśel a eksperta za piwo a whisky
|lema2=[[Michael Jackson]]
|tema2=[[spiwaŕ]]
}}
{{Infokašćik wósoby
| mě = Michael Jackson
| wobraz = [[Dataja:Michael jackson beer.jpg|none]]
| wopisanje = Michael Jackson (2004)
| datum naroźenja = [[27. měrca]] [[1942]]
| datum wumrěśa = [[30. awgusta]] [[2007]]
}}
'''Michael James Jackson''' (* [[27. měrca]] [[1942]] w [[Wetherby]], [[30. awgusta]] [[2007]] w  [[London]]u) jo był [[Engelska|engelski]] casnikaŕ a spisowaśel. Jo był eksperta za [[piwo]] a [[whisky]], jo napisał znate knigły wó tych temach. Jogo knigły su se pśedali we wěcej ako 3 milionach eksemplarow na cełem swěśe a su byli pśestajone do wósymnasćo rěcow.

Jogo ''Michael Jackson's Malt Whisky Companion'' z lěta 1989 su nejpopularnjejše knigły wó whisky do tencas. Něntejšna teorija ''piwowych stilow'' bazěrujo na wětšy part na knigłach Jacksona ''The World Guide To Beer'' z lěta 1977.

Jo pisał za britiske casniki ''[[The Independent]]'' a ''[[The Observer]]''. W lěśe 1990 jo źěłał pśi dokumentariskej seriji ''The Beer Hunter'' w britiskej telewiziji [[Channel 4]]; serija jo měła wósebny wuspěch w USA.<ref>http://www.independent.co.uk/news/obituaries/michael-jackson-401254.html</ref>

Jackson jo drogował pó swěśe, aby slěźiś lokalne sorty piwa a jich póchad. Wósebnje jo se lubował belgiske piwa, kenž su byli za cas pisanja jogo prědnych knigłow wobgrozone zgubjenim z wótbywanišća, a se k tomu pśicynił, až su wóni zdobyli pśipóznaśe a popularnosć zwenka Belgiskeje.<ref>http://news.bbc.co.uk/dna/ptop/plain/A29019369</ref>

W lěśe 2006 jo dał znate, až jo měł wót něźi źaseś lět [[parkinsonowa chórosć|parkinsonowu chórosć]]. Jo wumrěł wót ataka wutšoby w swójom domje.

== Žrědła ==
<references/>

{{DEFAULTSORT:Jackson, Michael}}
[[Kategorija:Roź. 1942]]
[[Kategorija:Wum. 2007]]
[[Kategorija:Brit]]
