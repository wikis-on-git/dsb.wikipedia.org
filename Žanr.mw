Zapśijeśe '''žanr''' jo zapśijeśe [[typologija|typologije]], z kótarejuž se rozeznawaju wšakorake formy wuměłstwa pó rumowem a casowem pósegu wuměłskego wopśimjeśa. To su napśikład žanry [[twórjece wuměłstwo|twórjecego wuměłstwa]], pśedstajajucego wuměłstwa a [[film|filmow]], [[muzika|muziki]] a [[literatura|literatury]], ale teke žurnalistiskich [[pśedstajajuce formy (žurnalistika)|pśedstajajucych formow]] a mimo togo [[computerowe graśa|computerowych graśow]]. Tak stej na pśikład žanra [[sciencefiction|sciencefiction]] a [[western|western]] w filmje ako w literaturje znatej.

[[žanrowe mólowanje|Žanrowe mólowanje]] se zaběra ze scenami wšednego dnja abo anekdotiskimi scenami wěstego wobłuka, na pśikład kjarcma.

W žanrje su wšakorake stile, ako su mócnje wót wótpowědnych [[družyna|družynow]] wobwliwowane a pokazuju kakosći indiwiduelnego wuměłca.


== Pódžanry ==

Cesto se žanry hyšći dokradnjej wopisuju z pomocu [[pódžanr|pódžanrow]]. Togodla wóni se cesto wjelgin roznogaśiju:

* Pśikład muzika: [[Rockowa muzika|Rockowa muzika]] -> [[Heavy metal|Heavy metal]] -> [[Black metal|Black metal]] -> [[Viking metal|Viking metal]]

Jolic za twórby su pódžanry móžne, dejali pak skerjej wó [[kategorija|kategorijach]] powědaś.


== Žanry twórjecego wuměłstwa ==

=== Mólowanje ===

Hierarchiju žanrow a družynow mólowanja jo zestajił w lěśe 1667 francojski architekt a stawiznaŕ [[André Félibien|André Félibien]]. Wóna jo wótbłyšćowała śěžkosć wuměłstwow a jo była we [[Francojska|Francojskej]] až do kóńca [[Stara kněžarstwowa forma|Stareje kněžarstwoweje formy]] (Ancien Régime) wažny źěł wótkubłanja a pósuźowanja studentow [[Kralojska akademija rědnych wuměłstwow|Kralojskeje akademije rědnych wuměłstwow]] (Académie royale des beaux-arts). Pó Félibienje su žanry wót nejnadobnjejšego do nejjadnorjejšego na slědujucu wašnju rědowane (w spinkoma: wótpowědujuca družyna wobrazow):

* [[alegoriske mólowanje|alegoriske mólowanje]] ([[alegorija|alegorija]])
* [[stawizniske|stawizniske mólowanje]], do cogož słuša mólowanje bitwow
* [[portraitowe mólowanje|portraitowe mólowanje]] ([[portrait|portrait]])
* [[žanrowe mólowanje|žanrowe mólowanje]] (žanr)
* [[mólowanje zwěrjetow|mólowanje zwěrjetow]]
* [[śichowobrazowe mólowanje|śichowobrazowe mólowanje]] (śichowobraz)
* [[namórnistwowe mólowanje|namórnistwowe mólowanje]] (marina, mórjowa mólba)
* [[krajinowe mólowanje|krajinowe mólowanje]]

=== Fotografija ===

* [[aktowa fotografija|aktowa fotografija]]
* [[industrijowa fotografija|industrijowa fotografija]]
* [[pśirodowa fotografija|pśirodowa fotografija]]
* [[architekturowa fotografija|architekturowa fotografija]]
* [[źiwadłowa fotografija|źiwadłowa fotografija]]

== Žanry pśedstajajucego wuměłstwa ==

=== Źiwadło ===

[[źiwadło|Źiwadłowe]] žanry su:

* [[absurdne źiwadło|absurdne źiwadło]]
* [[boulewardowe źiwadło|boulewardowe źiwadło]]
* [[směšk|směšk]]
* [[spiwańske graśe|spiwańske graśe]]

=== Muzika ===

Za europsku muziku se namakaju dokradnjejše informacije we wucbje wó [[formy (muzika)|formach]] a [[družyna (muzika)|družynach]]. Teke muziku drugich kulturnych krejzow móžomy wótpowědujucy zarědowaś (na pśikład za afroamerikańsku muziku [[Blues|Blues]], [[Jazz|Jazz]], [[Gospel|Gospel]] a [[Rhythm and Blues|Rhythm and Blues]]).

=== Film ===

Filmy maju wjele wšakorakich žanrow, ako se do dalokeje měry ze žanrami literatury rownaju ([[krimi|krimi (film)]], [[horor (film)|horor]], [[sciencefiction (film)|sciencefiction]], [[erotika (film)|erotika]], [[satira (film)|satira]]). Wobšyrna lisćina jo pód wótkazom [[filmowe žanry|filmowe žanry]]. Žedne pśikłady:

* [[kriminalny film|kriminalny film]]
* [[western|western]], [[eastern|eastern]]
* [[wójnski film|wójnski film]]
* [[erotiski film|erotiski film]]
* [[drogowański film|drogowański film]] (roadmovie)

=== Zukowe wuměłstwo ===
[[rozgłos|Rozgłos]] znajo ako žanry na pśikład:

* [[słuchograśe|słuchograśe]]
* [[feature|feature]]
* [[reportaža|reportaža]]

== Žanry literatury ==

Dokradne wopisowanje žanrow literatury jo pód wótkazom [[družyna (poezija/literatura)|družyna (poezija/literatura)]]. Lisćina pśikładow za žanry:

* [[biografija|biografija]]
* [[fantazija|fantazija]]
* [[horor|horor]]
* [[nowela|nowela]]
* [[poetry slam|poetry slam]]
* [[roman|roman]]
** [[dyrdakojski roman|dyrdakojski roman]]
** [[kubłański roman|kubłański roman]]
** [[domizniski roman|domizniski roman]]
** [[kriminalny roman|kriminalny roman]]
** [[lubosćinski roman|lubosćinski roman]]
* [[sciencefiction|sciencefiction]]

== Dalšne ==

=== Žurnalistika ===

W žurnalistice powědamy źinsa wó [[pśedstajajuce formy (žurnalistika)|pśedstajajucych formach]]. Žurnalistika [[Nimska demokratiska republika|NDR]] jo měła dokradnu žanrowu teoriju žurnalistiskich formow. Pó pśikłaźe sowjetskeje žurnalistiki jo rozeznawała pó:

* [[informatoriska wašnja|informatoriska wašnja]] zdźělenja
* [[analytiska wašnja|analytiska wašnja]] zdźělenja
* [[wobrazliwa konkretna wašnja|wobrazliwa konkretna wašnja]] zdźělenja

=== Komputerowe graśa ===

Teke pla [[žanr (computerowe graśe)|computerowych graśow]] mamy wšake žanry. Žedne pśikłady:

* [[actionowe graśe|actionowe graśe]]
* [[dyrdakojske graśe|dyrdakojske graśe]]
* [[strategijowe graśe|strategijowe graśe]]
* [[rolowe graśe|rolowe graśe]]
* [[simolacija|simulacija]]
* [[egoshooter|egoshooter]]
* [[shooter z tśeśeje wósoby|shooter z tśeśeje wósoby]]

== Glej teke ==
* [[žanrowa teorija|žanrowa teorija]]
* [[žanrowe mólowanje|žanrowe mólowanje]]

== Literatura ==

* Otto Knörrich, Lexikon der lyrischen Formen, Kröner Verlag 2005 ISBN 3520479028
[[category:kultura]]
