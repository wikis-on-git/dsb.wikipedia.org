Zapśijeśe '''žanr''' jo zapśijeśe [[typologija|typologije]], z kótarejuž se rozeznawaju wšakorake formy wuměłstwa pó rumowem a casowem pósegu wuměłskego wopśimjeśa. To su napśikład žanry [[twórjece wuměłstwo|twórjecego wuměłstwa]], pśedstajajucego wuměłstwa a [[film]]ow, [[muzika|muziki]] a [[literatura|literatury]], ale teke žurnalistiskich [[pśedstajajuce formy (žurnalistika)|pśedstajajucych formow]] a mimo togo [[computerowe graśa|computerowych graśow]]. Tak stej na pśikład žanra [[sciencefiction]] a [[western]] w filmje ako w literaturje znatej.

[[žanrowe mólowanje|Žanrowe mólowanje]] se zaběra ze scenami wšednego dnja abo anekdotiskimi scenami wěstego wobłuka, na pśikład kjarcma.

W žanrje su wšakorake stile, ako su mócnje wót wótpowědnych [[družyna|družynow]] wobwliwowane a pokazuju kakosći indiwiduelnego wuměłca.


== Pódžanry ==

Cesto se žanry hyšći dokradnjej wopisuju z pomocu [[pódžanr]]ow. Togodla wóni se cesto wjelgin roznogaśiju:

* Pśikład muzika: [[Rockowa muzika]] -> [[Heavy metal]] -> [[Black metal]] -> [[Viking metal]]

Jolic za twórby su pódžanry móžne, dejali pak skerjej wó [[kategorija]]ch powědaś.


== Žanry twórjecego wuměłstwa ==

=== Mólowanje ===

Hierarchiju žanrow a družynow mólowanja jo zestajił w lěśe 1667 francojski architekt a stawiznaŕ [[André Félibien]]. Wóna jo wótbłyšćowała śěžkosć wuměłstwow a jo była we [[Francojska|Francojskej]] až do kóńca [[Stara kněžarstwowa forma|Stareje kněžarstwoweje formy]] (Ancien Régime) wažny źěł wótkubłanja a pósuźowanja studentow [[Kralojska akademija rědnych wuměłstwow|Kralojskeje akademije rědnych wuměłstwow]] (Académie royale des beaux-arts). Pó Félibienje su žanry wót nejnadobnjejšego do nejjadnorjejšego na slědujucu wašnju rědowane (w spinkoma: wótpowědujuca družyna wobrazow):

* [[alegoriske mólowanje]] ([[alegorija]])
* [[stawizniske|stawizniske mólowanje]], do cogož słuša mólowanje bitwow
* [[portraitowe mólowanje]] ([[portrait]])
* [[žanrowe mólowanje]] (žanr)
* [[mólowanje zwěrjetow]]
* [[śichowobrazowe mólowanje]] (śichowobraz)
* [[namórnistwowe mólowanje]] (marina, mórjowa mólba)
* [[krajinowe mólowanje]]

=== Fotografija ===

* [[aktowa fotografija]]
* [[industrijowa fotografija]]
* [[pśirodowa fotografija]]
* [[architekturowa fotografija]]
* [[źiwadłowa fotografija]]

== Žanry pśedstajajucego wuměłstwa ==

=== Źiwadło ===

[[źiwadło|Źiwadłowe]] žanry su:

* [[absurdne źiwadło]]
* [[boulewardowe źiwadło]]
* [[směšk]]
* [[spiwańske graśe]]

=== Muzika ===

Za europsku muziku se namakaju dokradnjejše informacije we wucbje wó [[formy (muzika)|formach]] a [[družyna (muzika)|družynach]]. Teke muziku drugich kulturnych krejzow móžomy wótpowědujucy zarědowaś (na pśikład za afroamerikańsku muziku [[Blues]], [[Jazz]], [[Gospel]] a [[Rhythm and Blues]]).

=== Film ===

Filmy maju wjele wšakorakich žanrow, ako se do dalokeje měry ze žanrami literatury rownaju ([[krimi|krimi (film)]], [[horor (film)|horor]], [[sciencefiction (film)|sciencefiction]], [[erotika (film)|erotika]], [[satira (film)|satira]]). Wobšyrna lisćina jo pód wótkazom [[filmowe žanry]]. Žedne pśikłady:

* [[kriminalny film]]
* [[western]], [[eastern]]
* [[wójnski film]]
* [[erotiski film]]
* [[drogowański film]] (roadmovie)

=== Zukowe wuměłstwo ===
[[rozgłos|Rozgłos]] znajo ako žanry na pśikład:

* [[słuchograśe]]
* [[feature]]
* [[reportaža]]

== Žanry literatury ==

Dokradne wopisowanje žanrow literatury jo pód wótkazom [[družyna (poezija/literatura)]]. Lisćina pśikładow za žanry:

* [[biografija]]
* [[fantazija]]
* [[horor]]
* [[nowela]]
* [[poetry slam]]
* [[roman]]
** [[dyrdakojski roman]]
** [[kubłański roman]]
** [[domizniski roman]]
** [[kriminalny roman]]
** [[lubosćinski roman]]
* [[sciencefiction]]

== Dalšne ==

=== Žurnalistika ===

W žurnalistice powědamy źinsa wó [[pśedstajajuce formy (žurnalistika)|pśedstajajucych formach]]. Žurnalistika [[Nimska demokratiska republika|NDR]] jo měła dokradnu žanrowu teoriju žurnalistiskich formow. Pó pśikłaźe sowjetskeje žurnalistiki jo rozeznawała pó:

* [[informatoriska wašnja]] zdźělenja
* [[analytiska wašnja]] zdźělenja
* [[wobrazliwa konkretna wašnja]] zdźělenja

=== Komputerowe graśa ===

Teke pla [[žanr (computerowe graśe)|computerowych graśow]] mamy wšake žanry. Žedne pśikłady:

* [[actionowe graśe]]
* [[dyrdakojske graśe]]
* [[strategijowe graśe]]
* [[rolowe graśe]]
* [[simolacija|simulacija]]
* [[egoshooter]]
* [[shooter z tśeśeje wósoby]]

== Glej teke ==
* [[žanrowa teorija]]
* [[žanrowe mólowanje]]

== Literatura ==
* Otto Knörrich, Lexikon der lyrischen Formen, Kröner Verlag 2005 [[Special:Booksources/3-520-47902-8|ISBN 3-520-47902-8]]

[[Kategorija:Kultura]]
