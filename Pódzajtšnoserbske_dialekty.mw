'''Pódzajtšnoserbske dialekty''' - domrěte transitiwne [[Pólšćina|pólsko]]-[[Dolnoserbšćina|dolnoserbske]] dialekty [[Pódwjacornosłowjańske rěcy|pódwjacornosłowjańskich rěcy]]. Su pśi wšom znate z [[Nowy testament|Nowego testamenta]] [[Mikolaj Jakubica|Mikolaja Jakubicy]] z [[1548]] lěta a słownika [[Hieronim Megiser|Hieronima Megisera]] z lěta [[1603]], a wót togo su cesto pomjenowane dialekty Jakubicy a Megisera<ref>Ewa Siatkowska, "Studia łużyczoznawcze", Uniw. Warszawski,2000, s.238</ref><ref>[[Tadeusz Lehr-Spławiński]], "Plemiona słowiańskie na północno-wschodnim pograniczu Niemiec w wiekach średnich", Instytut Śląski 1939, s.23</ref>.

Tu rěc su gronili autochtony mjazy rěkami [[Łužyska Nysa|Nysu]] a [[Bobr (rěka)|Bobrom]]. Originelna granica mjazy polskimi dialektami a serbskimi dialektami jo snaź šła spóromje Bobra a Odry, pak slědy nazalneje wugrony su tež w toponomastiskem materialu pódwjacorno wót Bobra<ref>Hanna Popowska-Taborska, "Dawne pogranicze polsko-łużyckie w świetle danych toponomastycznych, Prace Językoznawcze PAN 44, 2005, s. 104, 123</ref>. W XVI-XVII stolěśu jo ta granica mógła wordowaś pógnuta. Serbski stawiznaŕ [[Frido Metsk]] jo gódał, až ta granica była spóromje Bobra, pón pśez městna Wysoka, Lipno, Trzebule, Ciemnice, Radnice, Budachów a Gola. Pón by granica šła spóromje Pliški samo pó Urad. To jo hipotetiska granica, kenž wuchada ně wót toponomastiskego materiala, ale wót informacij wó wěndiskej populaciji. Trjeba pak markowaś, až ako Wendy byli su ranjej pomjenowani teke luźe, kenž gronili [[Połobske rěcy|połobske]] abo samo [[Pólšćina|pólske dialekty]], toś tu hypotezu trjeba braś wobglědniwo. 

Dokulaž su pódzajšnoserbske dialekty tranzitiwni, toponomastiske informacije snadne, a dialekt Jakubicy a Megisera njemóžny k lokalizěrowanju, njemóžno akuratnje pśeslěźiś pólsko-serbsku granicu. Pódzajtšnoserbske dialekty su pó źělach wuźaržali do XX stolěśa wokoło [[Mužakow|Mužakowa]]. How pó mnogich pśipadaju teke [[Mužakowska narěc|mužakowske]] a [[Slěpjańska narěc|slěpjańske]] narěcy, rownož su wóni lokalizěrowani najdalej na pódwjacor a najbliše serbskim rěcam. Na pódzajtšu wót togo ruma su byli pśetrjebowani [[Dolnošlazyński narěcy|dolnošlazyński narěcy]].

{{zarodk}}
{{Referenca}}
<references />
