'''Plural''', teke '''mnogota''' jo numerusowa kategorija, kótaraž wóznamjenijo wěcej ako dwa elementa a w rěcach bźez [[dual]]a samo wěcej ako jaden element. Móžo wustupowaś pśi [[substantiw|substantiwach,]] [[adjektiw]]ach, [[pronomen]]ach a [[werb]]ach.

== Plural w serbšćinje ==
Pśi [[substantiw]]ach a [[adjektiw]]ach kóńcowki za plural su z kóńcowkami za [[pad (gramatika)|pad]] zjadnośone, mjaztym až pśi [[werb]]ach kóńcowki za plural su  z kóńcowkami za [[wósoba (gramatika)|wósobu]], [[cas (gramatika)|cas]] a [[modus (gramatika)|modus]] zjadnośone. Pśi [[pronomen]]ach samo cesto zdonk měna.

;Pśi substantiwach
{| class="prettytable"
! Pad
! Singular
! Dual
! Plural
! Komentar
|-
| [[nominatiw]]
| kóčka
| kóčce
| kóčki
|
|-
| [[genitiw]]
| kócki
| kóckowu
| kóckow
|
|-
| [[datiw]]
| kócce
| kóckoma
| kóckam
|-
| [[akuzatiw]]
| kócku
| kócce
| kócki
|
|-
| [[instrumental]]
| kócku
| kóckoma
| kóckami
| rowspan="2" | Pśecej pótrjebujo prepoziciju.
|-
| [[lokatiw]]
| kócce
| kóckoma
| kóckach
|}

Někotare substantiwy jano w pluralu wustupuju, kaž na pś. ''źurja'', ''wrota'', ''luźe'', ''gódy'', ''nožyce''. Někotare [[městnostne mě|městnostne mjenja]] jano w pluralu eksistěruju, pśedewšym z kóńcowku ''-ce'', kaž na pś. ''Chrósćicy'', ''Ralbicy''.

== Plural w drugich rěcach ==

=== Turkojske rěcy ===
==== Baškiršćina ====
;Pśi substantiwach a pó źělach pśi pronomenach
W [[Baškiršćina|Baškiršćinje]] kóńcowka za plural stoj pśed kóńcowku za [[pad (gramatika)|pad]]. Wariěrujo jano pó [[wokalna harmonija|wokalnej harmonije]] a [[konsonantowa harmonija|konsonantowej harmoniji]].

{| class="prettytable"
! Warianta
! Pśikład
! Wóznam
! Komentar
|-
| -лар
| {{lang|ba|былар}}
| toś te
|
|-
| -ләр
| {{lang|ba|көҙгөләр}}
| łžycy
|
|-
| -дар
| {{lang|ba|телефондар}}
| telefony
|
|-
| -дәр
| {{lang|ba|ҡәләмдәр}}
| wołojniki
|
|-
| -тар
| {{lang|ba|китаптар}}
| knigły
|
|-
| -тәр
| {{lang|ba|гәзиттәр}}
| casniki
|
|-
| -ҙар
| {{lang|ba|компьютерҙар}}
| licaki
|
|-
| -ҙәр
| {{lang|ba|дәфтәрҙәр}}
| zešywki
|
|}

;Pśi werbach
Kóńcowki za plural se wót kóńcowkow za [[singular]] rozeznawaju, pśi comž rozdźělne kupki kóńcowkow eksistěruju.

==== Turkojšćina ====
W [[Turkojšćina|Turkojšćinje]] kóńcowka za plural stoj pśed kóńcowku za [[pad (gramatika)|pad]]. Wariěrujo jano pó [[wokalna harmonija|wokalnej harmonije]] a [[konsonantowa harmonija|konsonantowej harmoniji]].

{| class="prettytable"
! Warianta
! Pśikład
! Wóznam
! Komentar
|-
| -lar
| {{lang|tr|atlar}}
| kónje
|
|-
| -ler
| {{lang|tr|evler}}
| domy
|
|}

== Žrědło ==
;Powšitkowne
* {{Literatura
 | wudawaŕ=Glück, Helmut
 | titel=Metzler Lexikon Sprache
 | nakładnistwo=J. B. Metzler'sche Verlagsbuchhandlung
 | městno=Stuttgart
 | nakład=1.
 | komentar=Zapis ''Plural'', b. 471-472
 | lěto=1993
 | ISBN=3-476-00937-8
}} {{ref-de}}
;Za jadnotliwe rěcy
* {{Literatura
 | awtor=Margarete I. Ersen-Rasch
 | titel=Baschkirisch, Lehrbuch für Anfänger und Fortgeschrittene
 | nakładnistwo=Harrassowitz
 | lěto=2099
 | ISBN=978-3-447-05730-1
 | komentar=Zapis ''Das zweiförmige Pluralsuffix'', b. 13, 10-11
}} {{ref-de}}
* {{Literatura
 | awtor=Hasan Çakır
 | titel=Grammatik kurz & bündig Türkisch
 | nakładnistwo=PONS GmbH
 | městno=Stuttgart
 | ISBN=978-3-12-561667-7
 | komentar=Zapisa ''Die Vokalharmonie'' a ''Das Substantiv'', b. 12, 18-19
}} {{ref-de}}

[[Kategorija:Numerus]]
