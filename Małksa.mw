'''Małksa''' jo něźi 45 km dłujka rěka w [[Dolna Łužyca|Dolnej Łužycy]]. Jeje górjejcny běg jo pśez wudobywanje [[brunica|brunicy]] wót dołojcnego se wótźělił.

Wóna ma swójo žrědło něźi 130 metarjow nad głaźinu mórja w Gózdojskej góli. Pśi [[Baršć]]u dojśpijo łužyske prarěcyšćo pla 70 m nad mórskeju głaźinu. Něga ale njejo se wulewała do [[Nysa|Nysy]], kótaraž jo jano styri kilometarje pšec, ale jo pó prarěcyšću běžała do [[Picnjo|Picańskich]] stron. Toś ten źěł rěki jo se pśetergnuł w 1980tych lětach pśez [[Janšojce|Janšojsku]] wuglowu jamu. Na pódwjacor Picnja jo Małksa doběžała do [[Błota|Błotow]], źož zjadnośijo se z rěku [[Góramśica|Góramśicu]] do [[Wjelika tšuga|Wjelikeje tšugi]].

Južo w 19. stolěśu jo był na pódpołnoc Baršća zwězujuca grobla Małksy k Nysy. Wót togo casa, až pśirodny běg jo pśetergnjony, dojźo ceła wóda górjejcneje Małksy pśez toś tu groblu do Nysy. Něnto samostatny, něźi 22 kilometarjow dłujki dołojcny běg zachopijo blisko [[Móst]]a wokoło 61 metarjow nad mórskeju głaźinu.

[[kategorija:Łužyca]]

[[de:Malxe]]
