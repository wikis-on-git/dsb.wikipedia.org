{{Infokašćik rěka
| mě = Malxe
| mě serbske = Małksa
| wobraz = 
| šyrokosć wobraza = 300px
| wopis = 
| stat = [[Nimska]]
| chórgoj = {{Chórgoj|Nimska|25px}}
| teritorij = [[Dolna Łužyca]]
| koordinaty = {{Coor|51|51|11|N|14|11|12|E}} 
| pśestrěń = ?
| dłujkosć = 45
| žrědło = wusoka góra w [[Derbno]]wje
| wusokosć žrědła = 130
| wulew = pla [[Baršć]]u do [[Łužyska Nysa|Łužyskeje Nysy]] a <br /> pśi [[Błota|Błotach]] we [[Pódpołnocna tšuga|Pódpołnocnego tšugu]] do [[Sprjewja|Sprjewje]] 
| wusokosć wulewa = ?
| kórta =
| kórta2 =
}}

'''Małksa''' jo něźi 45 km dłujka rěka w [[Dolna Łužyca|Dolnej Łužycy]]. Jeje górjejcny běg jo pśez wudobywanje [[brunica|brunicy]] wót dołojcnego se wótźělił.

Wóna ma swójo žrědło něźi 130 metarjow nad głaźinu mórja w Gózdojskej góli. Pśi [[Baršć]]u dojśpijo łužyske prarěcnišćo pla 70 m nad mórskeju głaźinu. Něga ale njejo se wulewała do [[Łužyska Nysa|Nysy]], kótaraž jo jano styri kilometarje pšec, ale jo pó prarěcnišću běžała do [[Picnjo|Picańskich]] stron. Toś ten źěł rěki jo se pśetergnuł w 1980tych lětach pśez [[Janšojce|Janšojsku]] wuglowu jamu. Na pódwjacor Picnja jo Małksa doběžała do [[Błota|Błotow]], źož zjadnośowała se z rěku [[Góramśica|Góramśicu]] do [[Wjelika tšuga|Wjelikeje tšugi]].

Južo w 19. stolěśu jo była na pódpołnoc Baršća grobla zwězujuca Małksu k Nysu. Wót togo casa, dla togo až pśirodny běg jo pśetergnjony, dochada ceła wóda górjejcneje Małksy pśez toś tu groblu do Nysy. Něnto samostatny, něźi 22 kilometarjow dłujki dołojcny běg zachopijo blisko [[Móst]]a wokoło 61 metarjow nad mórskeju głaźinu.

[[Kategorija:Łužyca]]
[[Kategorija:Dolna Łužyca]]
[[Kategorija:Wokrejs Sprjewja-Nysa]]
[[Kategorija:Rěka]]
