'''Wylem Bjero''' ([[Nimšćina|nim.]] Wilhelm Bähro, * 4. septembera [[1902]] w [[Drjejce|Drjejcach]], † 26. awgusta 1988 w [[Chóśebuz]]u) - dolnoserbski casnikaŕ, ceptaŕ, spisowaśel a pśełožowaŕ.

Źěłał jo ako źěłaśeŕ w rězaku, pśi zeleznicy, na lětanišću, ako knigływjednik, nakupowaŕ a pśedawaŕ a ako gmejnski pśistajony<ref>Wylem Bjero, ''Na Kałpjeńcu. Wuběrk źełow'', Ludowe nakładnistwo Domowina, Budyšyn 1977</ref>. Wón jo był wušej dwaźasća lět wucabnik w šuli w [[Kuparske Borkowy|Kuparskich Borkowach]]. 

Wot lěta 1958 až do 1977 wón jo był ako redaktor zagronity za Serbsku Pratyju. Bjero jo pisał nastawki a wulicowańka za [[Nowy Casnik]], [[Pratyja|Pratyju]], [[Płomje]] a dolnoserbske radijo. W lěśe 1977 jo Wylem Bjero wótejšeł na wuměńk. Wón jo był slědny redaktor Nowego Casnika, za kótaregož jo dolnoserbska rěc była mamina.

Wón jo był teke dłujkolětny (wót 1952) pśedsedaŕ Zjadnośeństwa serbskich rybarjow<ref>Wylem Bjero, ''[http://www.lr-online.de/regionen/cottbus/Wilhelm-Baehro;art1049,2149525 Wilhelm Bähro]</ref>.

== Twórby ==
*1958: ''Mjazka a druge wulicowanka z Dolneje Łužyce''
*1959: ''Wjaska pod golu. Wulicowańko z našogo casa''
*1977: ''Na Kałpjeńcu. Wuběrk źełow''
*2002: ''Žaba na kokulce. Dopomnjeńki, wopiski a anekdoty''

== Pśełožki do dolnoserbšćiny ==
*1957: Měto Nowak-Njechorński, ''Kołowokoło Błotow. Zběrka wubranych reportažow''
*1963: Cyril Kola, ''Roža''
*1963: Jurij Koch, ''Žydowka Ana''
*1977: Wilhelm Szewczyk, ''Wjacor z Minu Witkojc''
*1978: Erwin Hanuš, ''Mrokawa běłych pjerkow. Zběrka wulicowańkow''
*1978: Měto Nowak-Njechorński, ''Mejstaŕ Krabat dušny serbski guslowaŕ. Wulicowańko''
*1983: Angela Stachowa, ''Gole a wužowy kral. Serbska bajka''
*1985: Gerat Hantška, ''Naše korjenje. K stawiznam a kulturje Dolneje Łužyce. Publicistika 1954-1983''
*1985: Jurij Koch, ''Jagaŕ Bagola''

== Žrědła ==
<references />

== Literatura ==
*Fryco Libo, ''Dosłowo'', (in:) Wylem Bjero, ''Na Kałpjeńcu. Wuběrk źełow'', Ludowe nakładnistwo Domowina, Budyšyn 1977, 167-176.

== Wótkaze ==
* (''nim.'') [http://www.lr-online.de/regionen/cottbus/Wilhelm-Baehro;art1049,2149525 Wilhelm Bähro]

{{DEFAULTSORT:Bjero, Wylem}}
[[Kategorija:Spisowaśel]]
[[Kategorija:Serb]]
[[Kategorija:Roź. 1902]]
[[Kategorija:Wum. 1988]]
