'''Wylem Bjero''' ([[Nimšćina|nim.]] Wilhelm Bähro, * 4. septembera [[1902]] w [[Drjejce|Drjejcach]], † 26. awgusta 1988 w [[Chóśebuz]]u) - dolnoserbski casnikaŕ, ceptaŕ, spisowaśel a pśełožowaŕ.

Źěłał jo ako źěłaśeŕ w rězaku, pśi zeleznicy, na lětanišću, ako knigływjednik, nakupowaŕ a pśedawaŕ a ako gmejnski pśistajony<ref>Wylem Bjero, ''Na Kałpjeńcu. Wuběrk źełow'', Ludowe nakładnistwo Domowina, Budyšyn 1977</ref>. Wón jo był wušej dwaźasća lět wucabnik w šuli w [[Kuparske Borkowy|Kuparskich Borkowach]]. 

Wot lěta 1958 až do 1977 wón jo był ako redaktor zagronity za ''Serbsku Pratyju''. Bjero jo pisał nastawki a wulicowańka za ''[[Nowy Casnik]]'', ''[[Pratyja|Pratyju]]'', ''[[Płomje]]'' a dolnoserbske radijo. W 1959 jo dostał cesne znamuško Domowiny<ref>[http://www.domowina.de/fileadmin/Assets/Domowina/Mediathek/Dokumente/prehlad_cestne_znamjesko_1959-1989.pdf Lisćina wuznamjenjonych cesnym znamuškom Domowiny 1958-1989]</ref>. W lěśe 1977 jo Wylem Bjero wótejšeł na wuměńk. Wón jo był slědny redaktor ''Nowego Casnika'', za kótaregož jo dolnoserbska rěc była mamina.

Wón jo był teke dłujkolětny (1952-1987) pśedsedaŕ Zjadnośeństwa serbskich rybarjow<ref>[http://www.lr-online.de/regionen/cottbus/Wilhelm-Baehro;art1049,2149525 Wilhelm Bähro]</ref><ref>Pětš Šurman, ''K stawiznam Serbow w Dolnej Łužycy. Wuběrk dokumentow'', Chośebuz 2003, b. 104.</ref>.

== Publikacije ==
*1958: ''Mjazka a druge wulicowanka z Dolneje Łužyce'', Budyšyn
*1959: ''Wjaska pod golu. Wulicowańko z našogo casa'', Budyšyn
*1973: ''Surowa štrofa. Humor Dolnych Serbow'', zestajałej Wylem Bjero a [[Monika Słokowa|Monika Pawlowa]], Budyšyn
*1977: ''Na Kałpjeńcu. Wuběrk źełow'', Budyšyn
*1984: ''Surowa štrofa. Humor Dolnych Serbow'', zestajałej Wylem Bjero a Monika Pawlowa, Budyšyn (druge wudaśe)
*2002: ''Žaba na kokulce. Dopomnjeńki, wopiski a anekdoty'', Budyšyn

== Pśełožki do dolnoserbšćiny ==
*1957: Měto Nowak-Njechorński, ''Kołowokoło Błotow. Zběrka wubranych reportažow''
*1963: Cyril Kola, ''Roža''
*1963: Jurij Koch, ''Žydowka Ana''
*1963: Jurij Krawža, ''Modre listy''
*1977: Wilhelm Szewczyk, ''Wjacor z Minu Witkojc''
*1978: Erwin Hanuš, ''Mrokawa běłych pjerkow. Zběrka wulicowańkow''
*1978: Měto Nowak-Njechorński, ''Mejstaŕ Krabat dušny serbski guslowaŕ. Wulicowańko''
*1981: Pawoł Nedo, ''Mocny knecht''
*1982: Kito Lorenc, ''Wjelk a liška pśijaśela''
*1983: Angela Stachowa, ''Gole a wužowy kral. Serbska bajka''
*1983: Jurij Koch, ''Rědne źowćo''
*1984: Jurij Krawža, ''Peter z łucywowego grodu. Serbska bajka''
*1985: Gerat Hantška, ''Naše korjenje. K stawiznam a kulturje Dolneje Łužyce. Publicistika 1954-1983''
*1985: Jurij Koch, ''Jagaŕ Bagola''
*1986: Jurij Koch, ''Dwanasćo bratšow''
*1986: Hańža Bjeńšowa, ''Brodak Kosmodej''
*1988: Kito Lorenc, ''Złośane jabłuko''
*1989: Beno Budar, ''Rědne a grozne źowćo''

== Žrědła ==
<references />

== Literatura ==
*Fryco Libo, ''Dosłowo'', (in:) Wylem Bjero, ''Na Kałpjeńcu. Wuběrk źełow'', Ludowe nakładnistwo Domowina, Budyšyn 1977, 167-176.

== Wótkaze ==
* (''nim.'') [http://www.lr-online.de/regionen/cottbus/Wilhelm-Baehro;art1049,2149525 Wilhelm Bähro]

{{DEFAULTSORT:Bjero, Wylem}}
[[Kategorija:Spisowaśel]]
[[Kategorija:Pśełožowaŕ]]
[[Kategorija:Casnikaŕ]]
[[Kategorija:Wucabnik]]
[[Kategorija:Serb]]
[[Kategorija:Roź. 1902]]
[[Kategorija:Wum. 1988]]
