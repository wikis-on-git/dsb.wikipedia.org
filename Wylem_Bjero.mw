'''Wylem Bjero''' (* 4. septembera [[1902]] w [[Drjejce|Drjejcach]], † 1988 w [[Chóśebuz]]u) - dolnoserbski casnikaŕ, ceptaŕ, spisowaśel a pśełožowaŕ.

Źěłał jo ako źěłaśeŕ w rězaku, pśi zeleznicy, na lětanišću, ako knigływjednik, nakupowaŕ a pśedawaŕ a ako gmenjnski pśestajony<ref>[Wylem Bjero, ''Na Kałpjeńcu. Wuběrk źełow'', Ludowe nakładnistwo Domowina, Budyšyn 1977]</ref>. Wón jo był wušej dwaźasća lět wucabnik w šuli w [[Kuparske Borkowy|Kuparskich Borkowach]]. 

Wot lěta 1958 wón jo był ako redaktor zagronity za Serbsku Pratyju. Bjero jo pisał nastawki a wulicowańka za [[Nowy Casnik]], [[Pratyja|Pratyju]], [[Płomje]] a dolnoserbske radijo. W lěśe 1977 jo Wylem Bjero wótejšeł na wuměńk. Wón jo był slědny redaktor Nowego Casnika, za kótaregož jo dolnoserbska rěc była mamina.

== Twórby ==
*1958: ''Mjazka a druge wulicowanka z Dolneje Łužyce''
*1959: ''Wjaska pod golu. Wulicowańko z našogo casa''
*1977: ''Na Kałpjeńcu. Wuběrk źełow''
*2002: ''Žaba na kokulce. Dopomnjeńki, wopiski a anekdoty''

== Pśełožki do dolnoserbšćiny ==
*1963: Cyril Kola, ''Roža''
*1963: Jurij Koch, ''Žydowka Ana''
*1978: Erwin Hanuš, ''Mrokawa běłych pjerkow. Zběrka wulicowańkow''
*1983: Angela Stachowa, ''Gole a wužowy kral: Serbska bajka''
*1985: Hantška Gerat, ''Naše korjenje. K stawiznam a kulturje Dolneje Łužyce. Publicistika 1954-1983''

== Žrědła ==
<references />

== Literatura ==
*Fryco Libo, ''Dosłowo'', (in:) Wylem Bjero, ''Na Kałpjeńcu. Wuběrk źełow'', Ludowe nakładnistwo Domowina, Budyšyn 1977, 167-176.

{{DEFAULTSORT:Bjero, Wylem}}
[[Kategorija:Spisowaśel]]
[[Kategorija:Serb]]
[[Kategorija:Roź. 1902]]
[[Kategorija:Wum. 1988]]
