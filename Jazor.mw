[[Dataja:Lake_Constance_from_Winterstaude_(East_to_West).JPG|thumb|[[Bodenjazor]]]]
'''Jazor''' (teke '''jazoro''') słuša ku kategoriji stojecych wódow, kótarež mógu pśi- abo wóttok běžeceje wódy měś a su dopołnje z krajoweju płoninu wobdane. Wón wóznamjeni se w dalokej měrje pśez zamknjony ekosystem.

==Definicija==
Jazor jo nutśikokrajne wódy, w kótarychž se (wětša) kopica wódy we wužłobjenju zemje nagromaźiś móžo. W pśeśiwje k nutśikokrajnem mórju (kaž na pśikład [[Srjejźne mórjo]]) njama jazor direktny zwisk k oceanam na wusokosći głaźiny mórja, ze comž se teke žeden pśi- abo wóttok pśez mórske tšuženje njepokazujo. Kopica pśi- a wóttoka jo w pśirownanju ze cełkowneju kopicu wódy w jazorje skerjej małe. W rozdźělu k běžecej wóźe jo jazor płony a njepokazujo žeden spad.

Z wida [[limnologija|limnologiskeje]] definicije jo jazor pópšawem zasadnje dłymšy ako [[gat]] abo [[łuža]], tak až móžo se pśez dny abo mjasece stabilne temperaturne warstowanje wutwóriś. Z frekwency pśeměšanja, kótaraž ma daloko segajuce ekologiske slědy, góźe se jazory kategorizěrowaś. W toś tom zmysle někotare niske jazory, kaž na pśikład [[Balaton]], scełego ako „wopšawdne“ jazory njepłaśe.

Pśi wšym jo wótgranicowanje mjaz jazorami, gatami a łužami atd. njedokradne a pśecej subjektiwne. Togodla mjenjuju někotare limnologi kuždu z wódu napołnjonu wužłobinu ako jazor. Za kategorizěrowanje by pótom bźez wuznama było, lěc jo jazor stawnje, periodiski abo epizodiski z wódu połnjony a lěc stawne warstowanje wutwóri.

Jazor wopśimjejo zwětšego słodku wódu, eksistěruju pak teke wjelike [[słony jazor|słone jazory]], kaž na pśikład [[Kaspiske mórjo]], [[Aralski jazor]] a [[Marłe mórjo]]. Někotare jazory su teke bogate na [[soda|sodu]], kaž jazory wokoło wjelikego groblowego pśełama we pódzajtšnej [[Afrika|Africe]].

Druga móžnosć definicije góźi se pśez wjelikosć zawjasć, pó kótarejž musy jazor nejmjeńša jaden [[hektar]] wjeliki byś.<ref>Rüdiger Mauersberger: ''Klassifikation der Seen für die Naturraumerkundung des nordostdeutschen Tieflandes'' Templin, 2006.</ref>

Teke w [[astronomija|astronomiji]] powěda se wó jazorach, jolic drugu žydku maśiznu wobpśimjeju – kaž metanowe jazory na Titanje, mjasecu [[Saturn]]a.

== Nejwětše jazory swěta ==
{| class="prettytable sortable"
! '''jazor'''
! '''pśestrěń'''
! '''dłymokosć'''
! '''połoženje'''
! '''kakosć wódy'''
|-
| [[Kaspiske mórjo]]
| align="right"| 393.898&nbsp;km²
| align="right"| {{0}}995&nbsp;m
| [[Rusojska]], [[Kazachstan]], [[Azerbajdžan]],<br />[[Iran]], [[Turkmeńska]]
| słona wóda
|-
| [[Górny jazor]]
| align="right"| {{0}}82.414&nbsp;km²
| align="right"| {{0}}405&nbsp;m
| [[Zjadnośone staty Ameriki]], [[Kanada]]
| słodka wóda
|-
| [[Viktoriaski jazor]]
| align="right"| {{0}}68.870&nbsp;km²
| align="right"| 81 / 85&nbsp;m
| [[Tansanija]], [[Kenija]], [[Uganda]]
| słodka wóda
|-
| [[Huronski jazor]]
| align="right"| {{0}}59.596&nbsp;km²
| align="right"| {{0}}229&nbsp;m
| Zjadnośone staty Ameriki, Kanada
| słodka wóda
|-
| [[Michiganski jazor]]
| align="right"| {{0}}58.016&nbsp;km²
| align="right"| {{0}}281&nbsp;m
| Zjadnośone staty Ameriki
| słodka wóda
|-
| [[Tanganjikaski jazor]]
| align="right"| {{0}}32.893&nbsp;km²
| align="right"| 1470&nbsp;m
| [[Demokratiska republika Kongo]], [[Tansanija]], [[Sambija]], [[Burundi]]
| słodka wóda
|-
| [[Wjeliki mjadwjeźicy jazor]]
| align="right"| {{0}}31.792&nbsp;km²
| align="right"| {{0}}446&nbsp;m
| Kanada
| słodka wóda
|-
| [[Bajkalski jazor]]
| align="right"| {{0}}31.492&nbsp;km²
| align="right"| 1642&nbsp;m
| Rusojska
| słodka wóda
|-
| [[Malawiski jazor]]
| align="right"| {{0}}29.600&nbsp;km²
| align="right"| {{0}}706&nbsp;m
| [[Malawi]], [[Tansanija]], [[Mosambik]]
| słodka wóda
|-
| [[Wjeliki njewólniski jazor]]
| align="right"| {{0}}28.438&nbsp;km²
| align="right"| {{0}}614&nbsp;m
| Kanada
| słodka wóda
|-
| [[Erieski jazor]]
| align="right"| {{0}}25.745&nbsp;km²
| align="right"| {{0}}{{0}}64&nbsp;m
| Zjadnośone staty Ameriki, Kanada
| słodka wóda
|-
| [[Winnipegski jazor]]
| align="right"| {{0}}24.341&nbsp;km²
| align="right"| {{0}}{{0}}18&nbsp;m
| Kanada
| słodka wóda
|-
| [[Ontarioski jazor]]
| align="right"| {{0}}19.259&nbsp;km²
| align="right"| {{0}}244&nbsp;m
| Zjadnośone staty Ameriki, Kanada
| słodka wóda
|-
| [[Balchaš]]
| align="right"| {{0}}18.428&nbsp;km²
| align="right"| {{0}}{{0}}26&nbsp;m
| Kazachstan
| słabje słona wóda
|-
| [[Ladogaski jazor]]
| align="right"| {{0}}17.703&nbsp;km²
| align="right"| {{0}}255&nbsp;m
| Rusojska
| słodka wóda
|-
|}

Nejwětše łužyske jazory namakaju se w (kumštnej) [[Łužyska jazorina|Łužyskej jazorinje]] a su nastali z něgajšnych brunicowych jamow. Nejwětšy z nich jo [[Sedlišćowy jazor]], kótaryž lažy na dłujkem zajtšu [[Zły Komorow|Złego Komorowa]] a ma pśestrěń wót 13,3 kwadratnych kilometrow. Pśisamem samsku wjelikosć ma nejwětšy pśirodny jazor [[Łužyca|Łužycy]] (a cełeje [[Bramborska|Bramborskeje]]), [[Gójacki jazor]] na pódpołnoc [[Błota|Błotow]].

==Žrědła==
<references />

==Wótkaz==
{{Commonscat|Lakes|Jazory}}

[[Kategorija:Jazor| ]]
