[[Dataja:Sahara satellite hires.jpg|thumb|Satelitowy wobraz Sahary]]
[[Dataja:Libyen-oase1.jpg|thumb|Oaza w libyskej Saharje]]

'''Sahara''' jo ze źewjeś milionow kwadratnymi kilometerami nejwětša [[pusćina]] na [[zemja|zemi]]. Wupśestrěwa se w pódpołnocnej [[Afrika|Africe]] mjaz [[Atlantiski ocean|Atlantiskim oceanom]] a [[Cerwjene mórjo|Cerwjenym mórjom]] a jo z pódwjacora do pódzajtša wokoło 5000 km šyroka, z pódpołnocu do pódpołdnja wokoło 2000 km. Jeje połoženja dla płaśi Sahara kaž ako [[wobrotna šyrina|wobrotnošyrinowa]] pusćina. Rěcna oaza [[Nil]]a pśetergujo Saharu w [[Egyptojska|Egyptojskej]].

Na pódpołnoc Sahary namaka se [[Maghreb]] (arabski za „pódwjacor“), na pódpołdnjo tak mjenjowany [[sahel]] („pśibrjog“). Staty w Saharje su Egyptojska, [[Libyska]], [[Mali]], [[Niger]], [[Čad]], [[Sudan]], [[Mawretanska]], [[Pódwjacorna Sahara]], [[Marokko]], [[Algeriska]] a [[Tuneziska]].

Nejwětšy źěl Sahary zestaji se z kamjeńtneje abo skalneje pusćiny ([[hammada]]) abo teke ze jědernikoweje pusćiny ([[serir]]). Sławna pěskowa pusćina ([[erg]]) twóri jano pěśinu cełeje płoni. Nejwuše městno w Saharje jo ''Emi Koussi'' w górinach [[Tibesti]] (3.415 m). Jadnučka stawna rěka jo Nil.

Klima w Saharje jo sucha a wódnjo góruca, cełolětnje z [[pasatowy wětš|pasatowym wětšom]]. Nocy pak mógu byś wjelgin zymne, w [[zyma|zymje]] samo z temperaturami pód nul stopnjami. Pśerězna pitśa spadkow jo jano 45 mm; w někotarych lětach se scełego njedešćujo.

== Wótkaz ==
{{Commonscat}}

[[Kategorija:Afrika]]
[[Kategorija:Pusćina]]
