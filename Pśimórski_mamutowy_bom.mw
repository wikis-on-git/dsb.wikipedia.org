{{Infokašćik rostlina
|mě=Pśimórski mamutowy bom
|wobraz=Coastal_redwood.jpg
|wjelikosć=250px
|wopis wobraza=Pśimórski mamutowy bom (''Sequoia sempervirens'')
|klasa=[[Coniferopsida]]
|pódklasa=
|pórěd=[[Konifery]] (Coniferales)
|swójźba=[[Cypresowe rostliny]] (Cupressaceae)
|pódswójźba=[[Mamutowe bomy]] (Sequoioideae)
|rod=(Sequoia)
|družyna=Pśimórski mamutowy bom
|wědomnostne mě=Sequoia
|co=[[rod (biologija)|rod]]
|slěźaŕ=[[Stephan Ladislaus Endlicher|Endl.]]
|wědomnostne mě2=Sequoia sempervirens
|co2=[[družyna (biologija)|družynu]]
|slěźaŕ2=([[David Don|D.Don]]) Endl.
}}
'''Pśimórski mamutowy bom''' (''Sequoia sempervirens'') jo bom ze swójźby [[Cypresowe rostliny|cypresowych rostlinow]] (''Cupressaceae''). Wóna jo jadnučka družyna w roźe (''Sequoia'').

Pó někotarych žrědłach se do swójźby [[Bagnocypresowe rostliny|bagnocypresowych rostlinow]] (''Taxodiaceae'') pśirědujo. 

== Wopis ==
Pśimórski mamutowy bom jo pśecej zeleny [[bom]], kótaryž dośěgnjo wusokosć wót 20 až do 30 m, wótergi wěcej ako 100 m. Rostlina jo wjelgin dłujko žywa, pśi comž móžo starstwo wót až do 3500 lět dośěgnuś. Kjagelojta krona jo šwižna. [[Zdonk]] jo dłujki. [[Škóra]] jo śamnobruna až cerwjenobruna, dłymoko brozdźona a kaž gubica měka. Wóna ma dłymoke, paralelne a wertikalne rozpukliny. Krotke pšuśiki cesto kaž promjenja stoje na dłujkich pšuśikach. [[Gałuz]]y stoje w njepšawidłownych mutwjach.

Bom a pśedewšym jogo škóra wuchada wóń, kótaraž jo tej wót chójcowego drjewa pódobna. Wóna jo jadna z małko koniferow, kótarež z wótrězanego pjeńka znowa wubija.

=== Jegły ===
Měke, špicne [[Jegła|jegły]] su wopłonjone, śamnozelene až namódrje zelene dośěgnu dłujkosć wót 0,5 až 2 (2,5) cm. Wóni su njejadnak dłujke a na dłujkich pšuśikach šrubikojśe stoje, ale na krotkich pšuśikach dwójosmužkowje wjerškaśe.

=== Kwiśonki a šyški ===
Kwiśo wót februara až do měrca. Rostlina jo jadnodomna. [[Kwiśonkowy stołk|Kwiśonkowe stołki]] su njenadpadne. Muske [[Kwiśonka|kwiśonki]] su žołte a stoje pó wšakich na młodych pšutowych kóńcykach. Žeńske kwiśonki zwětšego stoje na staršych gałuzach.

[[Šyška|Šyški]] su jajojte a dośěgnu dłujkosć wót 2 až do 2,5 (3) cm. Wóni rowno stoje abo pśewisuju. Šyški wót septembra až do nowembra dozdrjaju. Pśi wuzdrjatych šyškach se spjerchliny rozdoraju.

== Stojnišćo ==
Rosćo jano w regionach z miłych zymach. Ma lubjej wutkate, włožne, dłymoke, pśepušćate zemje. Spěšnje rosćece młode bomy pótrjebuju wjele wódy.

== Rozšyrjenje ==
Póchada ze pódpołnocneje [[Amerika|Ameriki]], pśi comž tam jano w źěratym arealu wót pódpołdnjowego Oregona až do srjejźneje Kaliforniskeje źiwje wustupujo.

== Wužywanje ==
Bom se w [[Europa|Europje]] w arboretach a parkach sajźa. Cerwjenobrune drjewo bu ako twarske drjewo a za zgótowanje meblow wužywane. Togodla pśirodne wustupowanja buchu dla pušćenja drjewa<!--Holzeinschlag?--> wjelgin deciměrowane. Źinsa zbytkowe wustupowanja stoje w pśirodnych rezerwatach.

== Sorty ==
* Sorta 'Adpressa' je małorostna forma, kótaraž ma za cas wjele lětach jano wusokosć wót 1 m a šyrokosć wót 2 m, pózdźej dośěgnjo wusokosć wót až do 6 m.
* Sorta 'Aptos Blue' njaso módrozeleny list. Jeje kóńcyki gałuzow pśewisuju.
* Sorta 'Los Altos' njaso śamnozelene, twardy list.
* Sorta 'Santa Cruz' njaso blěźozeleny, něžny list, kótaryž lažko wisy.

== Žrědła == 
* Botanica, Bäume und Sträucher, Über 2000 Pflanzenporträts, ISBN 978-3-8331-4467-7, bok 856 {{ref-de}}
* Bruno P. Kremer: Steinbachs Naturführer Bäume & Sträucher, ISBN 978-3-8001-5934-5, bok 80 {{ref-de}}
* Mayer, Schwegler: Welcher Baum ist das?, Bäume, Sträucher, Ziergehölze, ISBN 978-3-440-11273-1, bok 254 {{ref-de}}

== Eksterne wótkaze ==
{{Commons|Sequoia sempervirens|{{PAGENAME}}}}
{{Interwiki conflict}}

[[Kategorija:Cypresowe rostliny]]
[[Kategorija:Bomy]]

[[ro:Sequoia]]
