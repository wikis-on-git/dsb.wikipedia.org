{{infokašćik rěc
|barwa=Ameriska
|mě swójske=avañe'ẽ<sup style="font-size:70%;">1</sup>
|wugronjenje mjenja=[{{IPA|aʋãɲẽˈʔẽ}}]
|mě serbske=Guaranišćina
|kraje=[[Paraguay]], [[Argentinska]],<br />[[Boliwiska]], [[Brazilska]]
|rěcnicy=4 až do 5 milionow
|klasifikacija=[[Tupiske rěcy]]
:[[Tupi-Guaraniske rěcy]]
::Guaranišćina
|oficielna rěc={{chórgoj|Paraguay|22px}} [[Paraguay]]<br />{{chórgoj|Boliwiska|22px}} [[Boliwiska]]
|družyna pisma=[[Alfabet guaranišćiny]] ([[łatyński alfabet]])
|iso_639-1=gn
|iso_639-2=grn, sai
|iso_639-3=GUG, GUN, GUI, GRW
|wikipedija=gn
|komentar=<sup>1</sup>pó słowje wuznamjeni ''cłowjeska rěc''<br />(kaž teke ''runa simi'' za [[kečuašćina|kečuašćinu]])
|kórta=América do Sul - Língua Guarani.PNG
|wopis kórty=Rozšyrjenje guaranišćiny 
{{Legenda2|Bruny: W Paraguayju}}
{{Legenda2|Cerwjeny: Kraje w kótarychž se guaranišćina powěda}}
}}
'''Guaranišćina''' ({{wrěcy|de}} ''Guaraní'' [{{IPA|gwaɾaˈni}}], swójske mě: ''avañe'ẽ'' [{{IPA|aʋãɲẽˈʔẽ}}]) jo rěc, kótaraž se w [[Paraguay]]ju, w pódpołnocnej [[Argentinska|Argentinskej]], źělach [[Boliwiska|Boliwiskeje]] a w krotkowjacornej [[Brazilska|Brazilskej]] powěda. Słuša k [[Tupi-Guaraniske rěcy|tupi-guaraniskim rěcam]].

Eksistěrujo něźi 4 až 5 milionow rěcnikow guaranišćiny. Maksimalne pówoblicenja
wujdu wót až do 7 milionow, pśi comž se teke wósoby lice, kótarež jano snadne znajobnosći guaranišćiny maju, což se na pśikład pśi wobydlarjach městow w Paraguayju cesto stawa.

W nimskej rěcy, ale teke w serbšćinje, su někotare słowa, kótarež źinsajšnemu słowu  guaranišćiny wótpowěduju abo su wjelgin pódobne. Toś te słowa su pśišli pśez [[Špańšćina|špańšćinu]] a [[Portugišćina|portugišćinu]] do nimšćiny, a póchada pak z narěcow guaranišćiny, kótarež su se w Paraguayju, Argentinskej, Boliwiskej abo Brazilskej powědali, pak z togo wusko pśiswójźbneje [[Tupišćina|tupišciny]], na pśikład: [[kapybara]], [[jaguar]], [[jaguarundi]], [[tapir]], [[ananas]], [[maniok]], [[marakas]], [[marakuja]], [[nandu]] a [[Piranje|piranja]].

== Stawizny ==

Guaranišćina jo se južo za cas špańskeje kolonialneje doby za kśesćijańske [[misionarizěrowanje]] ako pisańska rěc wužywała. [[Jezuitowy stat]] za cas špańskeje kolonialneje doby, kótaryž jo był wósebnje źěl źinsajšnego pódzajtšnego Paraguayja a źinsajšneje argentinskeje prowincy [[Misiones (Argentinien)|Misiones]] wopśimjował, spěchował guaranišćinu, dokulaž [[Jezuity]] su byli pśisedlenje běłych sedlarjow wjelgin wobgranicowali a guaranišćinu ako ekskluziwnu rěcu wužywali. We swětnej prowincy Paraguay wokoło [[Asunción]]a pak wóstawała guaranišćina drje dominěrujuca wobchadna rěc wobydlarstwa, dokulaž cysło sedlarjow špańskego póchada poměrnje małe jo była a se toś te z domorodnymi měli, amtska rěc jo była tam pak ekskluziwnje [[Špańšćina]], kótaraž powědanu Guaranišćinu we wšakim nastupanju wobwliwowała. Z kóńcom jezuitskich redukcijow w lěśe 1767 jo guaranišćina teke tam swóju wósebnu poziciju zgubiła.

Teke w njewótwisnem Paraguayju jo wóstawał [[špańšćina]] ekskluziwna amtska rěc. Měli su drje Guaranišćinu za wažne kulturelne znamje paraguayiskeje nacije wobglědowana, jeje wužywanje jo wóstawał pak na wustnem wužyśu a na literaturje pśedewšym folkloristiskego charaktera wobgranicowana.

Akle w nowej dobje jo se w Paraguayju zachopiło, Guaranišćinu teke w kubłanju a ako [[amtska rěc|amtsku rěcu]] wužywaś a rozdźělne wužywane pšawopisne systemy k do dalokeje měry fonetiskej [[Ortografija|ortografiji]] zjadnotnjowaś.

== Dialekty ==

Z wótstawkom nejdalej rozšyrjona warietetnosć guaranišćiny jo ''paraguayska guaranišćina'' [gug], kótaraž jo z rěcy nejmjeńša pó źělach špański akulturěrowanych wobydlarjow kolonialneje swětneje prowincy Paraguayja kaž teke [[Jezuitowy stat|jezuitowego stata]] wuchadała a togodla wšake špańske wliwy pokazujo. Ma (pó [[SIL International|SIL]]) 4,6 milionow kulturelnje [[Mesticy|mesticiskich]] rěcnikow. Paraguayska guaranišćina jo se něga teke w argentinskich prowincoma [[Misiones (prowinca)|Misiones]] a [[Corrientes (prowinca)|Corrientes]] a granicujucych regionach Brazilskeje powědała, jo tam pak źinsa w domorodnem wobydlarstwje do dalokeje měry wót špańšćiny resp. portugišćiny wutłocona. Dla pśidrogowanja z Paraguayja eksistěrujo pak teke źinsa w Argentinskej a Brazilskej wětše cysło rěcnikow paraguayskeje guaranišćiny.

Njewótwisnje wót paraguayskeje guaranišćiny jo se wót indigenych kupkow, kótarež se k ludoju [[Guaraní (lud)|Guaraní]] lice, cysło warietetnosćow guaranišćiny powědało, kótarež se pó źělach <!--recht stark--> wjelgin mjaz sobu rozeznawaju a źinsa nejcesćej jano relatiwnje małe cysło rěcnikow maju:
* [[Simba-Guaraní]] [gnw] (w Boliwiskej, 7000 rěcnikow pó [[SIL International]])
* [[Chiriguano]] / Guarayo-Guaraní [gui] (50.000 rěcnikow, z tych 34.000 w Boliwiskej a zbytk w Argentinskej a Paraguayju)
* [[Mbyá]]-Guaraní [gun] (16.000 rěcnikow, z tych 8000 w Paraguayju, zbytk w Brazilskej a Argentinskej)

W dalšnem zmysle su warianty guaranišćiny teke slědujuce:
* [[Aché]] abo Guayaqui [guq] (1500 w Paraguayju)
* [[Kaiwá]] [kgk] (15.000 w Brazilskej)
* [[Chiripá]] abo Ñandeva [ndh] (7000 w Paraguayju, 5000 w Brazilskej)
* [[Xetá]] [xet] (w Brazilskej, pśisamem marła)

Mjaztym až se w Boliwiskej, Argentinskej a Brazilskej pśeběrajuca asimilacija rěcnikow toś tych Guaraní-warietetnosćow na [[Špańšćina|špańšćinu]] resp. [[Portugišćina|portugišćinu]] wótměwa,  se w Paraguayju w prědnem rěźe asimilacija na paraguaysku guaranišćinu wótměwa.

== Guaranišćina w Paraguayju ==

Gromaźe ze [[Špańšćina|špańšćinu]] jo guaranišćina w Paraguayju [[amtska rěc]]. Wustawa z lěta 1992 jo wěsće jaden małych oficielnych teksty, kótarež bu do guaranišćiny pśełožone.

Oficielnje płaśi Paraguay ako "dwójorěcny". Realita jo wěcej komplicěrowana. Pśisamem nicht njepowěda jadnu rěcow w jeje cystej formje. Wuše kubłane, měsćańske, eurocentriske warsty powěda  [[Río-de-la-Plata-španišćina|rioplatenisku špańšćinu]] z zaměšowanych Guarani-frazami, mjaztym až mjenjej kubłane, wejsańske, burske warsty guaranišćinu z wjelikimi późělami wót špańskego wokabulara powěda, kótaraž jo ako Jopara [{{IPA|dʒopaˈɾa}}] znata. Šulske kubłanje se w špańšćinje wótměwa, wěsće bu guaranišćina ako dalšy pśedmjat rozwucowana.

Pó ludlicenju z lěta 1992 su se w Paraguayju slědujuce rěcy powědali:
* Guaranišćina: 1,6 Mio (39,3%)
* Guaranišćina a [[špańšćina]]: 2 Mio (48,9%)
* Špańšćina: 260.000 (6,4%)

K tomu se rěcy pśidaju, kótarež su krajodaloko lěbda rozšyrjone, kótarymž regionalnje pak wětšy wuznam pśistaji:

* [[Nimšćina]] (něźi 33% w [[Boquerón|Departament Boquerón]] w [[Gran Chaco]])
* [[Portugišćina]] (w někotarych Departamentach na granicy k [[Brazilska|Brazilskej]])
* wóstatne indigene rěcy (w Gran Chaco)

Pśez pówětšowanym wužyśe guaranišćiny teke w kubłanju a ako amtska rěc se jo <!--ansatzweise--> na fakt źiwał, až wěcej ako 80 % paraguayskego wobydlarstwa guaranirěcne jo a njesnadny źěl  ma jano rudimentarne znajobnosći špańšćiny.

== Fonologija ==
Guaranišćina dowola jano złožki, kótarež se z wokala abo konsonanta plus wokal zestajaju; złožka, kótaraž se na konsonanśe abo dwa abo wěcej konsonantow gromaźe (mimo "digrafow") kóńcy, móžne njejsu. To šemje '''(C)V(V)''' wótpowědujo.

Wokale:

* Wokale: /a/, /e/, /i/, /o/, /u/ wótpowědaju mjenjej abo wěcej špańskim a IPA-ekwiwalentam, lěcrownož wótergi alofony [ɛ], [ɔ] se wužywaju cesćej; '''y''' je [[zacynjony, centralny njekulowaty wokal]] /ɨ/.

{| class="prettytable"
! Pšawopis
! Wugronjenje
|-
|a || [{{IPA|a}}]
|-
|e || [{{IPA|ɛ}}]
|-
|i || [{{IPA|i}}]
|-
|o || [{{IPA|ɔ}}]
|-
|u || [{{IPA|u}}]
|-
|y || [{{IPA|ɨ}}]
|}

Mimo togo eksistěruju za wše 6 wokalow teke nazalne warianty (ã, ẽ, ĩ, õ, ũ, ỹ) Nazalne wokale su jano w akcentuěrowanej złožce distinktiwne. Pśedpśizukowe wokale budu nazalne dla nazalneje asimilacije pśed slědujucymi nazalnymi wokalami abo nazalnymi konsonantami, njewugranjaju se wšak w drugich padach njenazalnje.

Konsonanty:

{| class="prettytable"
! Pšawopis
! Wugronjenje
|-
| colspan=2 | [[Nazal]]e
|-
| m || [{{IPA|m}}]
|-
| n || [{{IPA|n}}]
|-
| ñ || [{{IPA|ɲ}}]
|-
| g̃ (teke ng) || [{{IPA|ŋ}}]
|-
| colspan=2 | Njespiwne kluzile
|-
| p || [{{IPA|p}}]
|-
| t || [{{IPA|t}}]
|-
| k || [{{IPA|k}}]
|-
| ' || [{{IPA|ʔ}}] ([[zaknyk]])
|-
| colspan=2 | Frikatiwy
|-
| v || [{{IPA|ʋ}}]
|-
| s || [{{IPA|s}}]
|-
| ch (tež x) || [{{IPA|ʃ}}]
|-
| h || [{{IPA|h}}]
|-
| colspan=2 | Flap
|-
| r || [{{IPA|ɾ}}]
 |-
|colspan=2 | Zwězki z nazala a homorganskego spiwnego kluzila (teke w zazuku)
|-
| mb || [{{IPA|mb}}]
|-
| nd || [{{IPA|nd}}]
|-
| ng || [{{IPA|ŋg}}]
|-
| colspan=2 | [[aproksimant]]
|-
| j  || [{{IPA|ɟ}}]
|}

''Glědaj teke: [[alfabet guaranišćiny]]''

=== Nazalny Sandhi ===

Z [[eufonija|eufoniskich]] pśicynow,  so słowa do oralnych a nazalnych rěduju. Słowo jo nazalne, jolic wóno ma nejmjeńša jaden z toś tych nazalnych pismikow: ã - ẽ - ĩ - õ - ũ - ỹ - g̃ - m - mb - n - nd - ng - nt - ñ , a wšě dalše su oralne. Nazalne słowo dostawaju druge typy prefiksow a postpozicijow. Na pś. se postpoziciji ''pe'', ''ta'' budu z ''me'' resp. '' nda'' pó nazalnych słowach.

=== Pśizuk a eklipsa ===
Pśizuk lažy nejcesćej na slědnej złožce zdonka, mjaztym až sufiksowe gramatiske morfemy su njeakcentuěrowane ([[enkliza|enklitiske]]).

Dalša wósebnosć jo wósebne wašnje [[zazukowa mutacija|zazukoweje mutacije]], ''eklipsa'':  Wjele słowow, kótarež se z konsonantom /t-/ zachopi, změni toś ten zazuk, jolic wóni wót drugich słowow wótwisuju abo se z nimi zestajaju:

{| class="prettytable"
! Guaraniski || Serbski || Guaraniski || Serbski || Guaraniski || Serbski
|-
| tape || puś, droga || che rape || mój puś ||  hape || jogo/jeje puś
|-
| téra || mě || nde réra || twójo mě || héra || jogo/jeje mě
|}
Eksistěruju někotare substantiwy, kótarež njamaju /t-/ w zakładnych formach, maju wšak taku změnu.
{| class="prettytable"
! Guaraniski || Serbski || Guaraniski || Serbski || Guaraniski || Serbski
|-
| óga || dom || ñande<sup style="font-size:80%;">i</sup> róga || naš<sup style="font-size:80%;">i</sup> dom || hóga || jogo/jeje dom
|}
<sup style="font-size:80%;">i</sup> To jo tak mjenjowana inkluděrujuca forma. To groni, až pśigronjona wósoba jo inkluděrowana. (ja+ty/wy resp. mój+twój/waš)

Ale teke eksistěruju někotare njeregularne substantiwy z dwěma formoma, na pś.
* túva "nan" -> che ru "mój nan"

== Gramatika ==

Nomina a werby se bu tak jasnje kaž w nimšćinje a serbšćinje njerozeznawaju.

Guaranišćina jo mócnje aglutiněrujuca resp. polysyntetiska rěc. Toś se wjele [[afiks]]ow wužywa.

=== Nomina ===
Ale njeeksistěruju daniž [[pad (gramatika)|pady]] daniž genuse. Definitny artikel guaranišćina daniž njama. Rozdźěl mjazy [[singular]]om a [[plural]]om da se zwurazniś, ale kóńcowka za plural se rědko wužywa. Město [[pad (gramatika)|padow]] a [[prepozicija|prepozicijow]] w guaranišćinje se sufikse a postpozicije wužywaju.

Nejwažnjejše kóńcowki pśi substantiwach su slědujuce:
* ''-gua'' „z (+genitiw)“ (rumnostnje), na pś. ''ka'aguygua'' „z lěsa“
* ''-gui'' „wót“ (rumnostnje), na pś. ''Perugui'' „wót Pedra“
** ''-guive'' ... ''-peve'' (nazalnje ''meve'', rumnostnje a casowje), na pś. ''Aretéguive Peru hasymi.'' „Ze swěźenja Pedro jo chory.“; ''Jajoechapeve.'' „Na zasejwiźenje“
* ''-icha'' „kaž“, na pś. ''yvágaicha hovy'' „módry kaž njebje“
* ''-ndive'' „z (+instrumental)“, na pś. ''Perundive'' „z Pedrom“
* ''-pe'' (nazalnje ''-mbe'', rumnostnje a casowje) „w/na/pśi (+ lokatiw); k (+ datiw);  (datiw); (akuzatiw pśi pronomenach a wósobach)“, na pś. ''ógape'' „w domje“, ''che rógape'' „w mójom domje“
** ''Ame'ẽ mitãme kamby.'' „Dam góleśeju mloko.“
** ''Ahecha Perupe.'' „Wiźim Pedra.“
* ''-rehe'', ''-re'' „na, z, pśez, dla“
** ''-rehe'ỹ'' „bźez“
* ''-rupi'' „pśez; dla; něźi“ (rumnostnje a casowje), na pś. ''Peru oguatami ka'aguýrupi'' „Pedro se pitśku chójźi pomałem pśez lěs.“

Mimo togo eksistěruju někotare postpozicije:
* ''aja'', ''jave'' „za cas“, na pś. ''Arahaku aja ha'yta jepi ypápe.'' „Za cas lěśa plěwam cesto w jazorje.“
* ''ári'' „na (+ lokatiw)“ (rumnostnje), na pś. ''Kalu igústo oho kavaju ári.'' „Karl rad na kónje jěcha.“
* ''guýpe'' „pód (+ instrumental)“ (rumnostnje), na pś.
* ''jerere'', ''jererehe'' „wokoło“ (rumnostnje)
* ''mboyve'' „před“ (casowje)
* ''ngotyo'' „w směrje, do, na (+ akuzatiw)“ (rumnostnje), na pś. ''
* ''rangue'' „město“
* ''rire'' „pó (+ lokatiw)“ (casowje), na př. ''Peru ohojevy heta ára rire.'' „Pó dłujkem casu  jo se Pedro wrośił.“
Normalnje postpozicije stoje direktnje pó substantiwje. Ale ''guarã'' „za (+ akuzatiw)“ se z kóńcowku -''pe'' resp. -''ve'' kombiněrujo, na pś. ''Agueru ko kamby nde mită'ipe guarã.'' „Pśinjasu toś te mloko za twójo źiśe.“

Někotare postpozicije faktiski su substantiwy z kóńcowku -''pe'' abo z drugej kóńcowku, pśi comž slědujuce maju rumnostny wóznam:
* ''kupépe'' „slězy, za (+ instrumental)“
* ''mbytépe'' „srjejź“
* ''rapykuéri'' „slězy, za (+ instrumental)“
* ''rendápe'' „pśi“, na pś.
* ''renondépe'' „pśed (+ instrumental)“
* ''ykére'', ''yképe'' „pódla“, na př. ''Peru oguapy che ykére.'' „Pedro sejźi pódla mnjo.“
Jolic se z ''r'' zachopiju, wóni su wót wěcejformowych substantiwow wótwóźone. Tam forma za tśeśu wósobu se na ''h'' zachopi, na pś. ''hapykuéri'' „za nim“.

Kóńcowka za plural jo ''-kuéra'' (nazalnje ''-nguéra''), na pś. ''che vakakuéra'' „móje krowy“. Ale za licbnikami se wóna njewužywa, na pś. ''mbohapy mbarakaja'' „tśi kócki“.

Wósebnosć guaranišćiny jo mimo togo, až substantiwy mógu zajźonosć a pśichod měś. Za pśichod se sufiks -'''rã''' wužywa, na pś. ''che rogarã'' „mój pśichodny dom“. Za zajźonosć se sufiks -'''kue''' (nazalnje -'''ngue''') wužywa, na pś. ''che rogakue'' „mój něgajšny dom“.<ref name="lustig"/>

=== Pronomeny ===
Guaranišćina rozeznawa mjazy inkluziwnymi a ekskluziwnymi pronomenami prědneje wósoby w pluralu.
{| class="prettytable"
! samostatne
! prědna
! druga
! tśeśa
|-
! singular
| che 
| nde 
| ha'e 
|-
! plural
| ñande (inkluziwny),
ore (ekskluziwny) 
| peẽ 
| ha'ekuéra
|}

Aby pronomeny w datiwje pśełožyło, se kóńcowka ''-ve'' (nazalnje ''-me'') ako warianta wót ''-pe'' wužywa, na pś. ''chéve'' „mnjo, mě“, ''ndéve'' „tebje, śi“, ''ñandéve'' „nam wšym“, ''oréve'' „nam“, ''peẽme'' „wam“. Ale pśi tśeśej wósobje formje njamatej pódobnosć z prědnymi formami  tabele: ''ichupe'' „jomu, njomu; jej, njej“ ale w pluralu ''ichupe'' abo ''ichupekuéra'' „jim, nim“. Formje za tśeśu wósobu se teke za akuzatiw wužywatej, na pś. ''Ahecha ichupe.'' „Wiźim jogo/ju.“, mjaztym až akuzatiw prědnych a drugich wósobow se hynacej zwuraznjuju.

{| class="prettytable"
! posesiwne
! prědna
! druga
! tśeśa
|-
! singular
| che 
| nde  (nazalny ne) 
| rowspan="2" | i- (hi'-, iñ-, ij-, h-) 
|-
! plural
| ñande (inkluziwny, nazalny ñane),
ore (ekskluziwny) 
| pende (nazalny pene) 
|}

Ako posesiwne pronomeny listowane słowa se nic jano posesiwnje wužywaju, ale teke pśi adjektiwach a samo pśi werbach. Pśi tom forma tśeśeje wósoby wót nazuka słowa wótwisujo.
* ''i-'' se pśi konsonantach wužywaju, na pś. ''ikure'' „jogo/jeje swinja“
* ''hi'-'' se pśi pśizukowanych wokalach wužywaju, na pś. ''hi'áva'' „jogo/jeje włosy“
* ''ij-'' se pśi njepśizukowanych wokalach wužywaju, na pś. ''ijajaka'' „jogo/jeje kóš“
* ''iñ-'' se pśi wokalach wužywaju, jolic słowo jo tak mjenjowane nazalne słowo, na pś. ''iñã'' „jogo/jeje seń“
* ''h-'' se pśi tśiformowych słowach wužywaju, na pś. ''hãi'' „jogo/jeje zub“ (zakładna forma jo ''tãi'' „zub“).

Refleksiwny pronomen ma formu: ''je'': ''ahecha'' ("wiźim"), ''ajehecha'' ("wiźim se")

=== Konjugacija ===
Guaranišćina ma dwa typa werbow, kótarejž matej rozdźělne prefikse za wósoby.
==== Prědny typ (a-/ai-werby) ====
Prědny typ (''areal''-werby<ref name="lustig">[http://www.uni-mainz.de/~lustig/texte/guahispa.txt Wopis rěcy] {{ref-de}} (Som dnja 19. septembra 2012 to cytał.)</ref>) ma prefikse ''a-'', ''re-'', ''o-'' (w singularje), ''ja-'' (nazalny ''ña-''), ''ro-'', ''pe-'', ''o-'' (w pluralu). Pśi někotarych werbach se mjaz jadnym z mjenjowanych prefiksow a zdonkom -i- pśidawa (''aireal''-werb), kaž na pś. ''reikuaa'' „(sy) wěš“<ref name="lustig"/>.

Werbowy zdonk ''guata'' („špacěrowaś, drogowaś“); oralny werb.
{| class="prettytable"
|-
! colspan="3" | Singular
! colspan="3" | Plural
|-
| Wósoba
| Prefiks
| 
| Wósoba
| Prefiks
| 
|-
| '''1''' che<br />     '''Ja'''<br /><br /><br />
| ''a''-<br /><br /><br /><br />
| a-guata<br /><br /><br /><br />
| '''1''' ñande (inkl.)<br />'''My wšě'''<br />'''1''' ore (ekskl.)<br />'''My'''
| ''ja''-<br /><br />''ro''-<br /><br />
| ja-guata<br /><br />ro-guata<br /><br />
|-
| '''2''' nde<br />'''Ty'''
| ''re''-<br /><br />
| re-guata<br /><br />
| '''2''' peẽ<br />'''Wy'''
| ''pe''-<br /><br />
| pe-guata<br /><br />
|-
| '''3''' ha'e<br />'''Wóna'''
| ''o''-<br /><br />
| o-guata<br /><br />
| '''3''' ha'ekuéra<br />'''Wóni'''
| ''o''-<br /><br />
| o-guata
|}

Werbowy zdonk ''ñe'ẽ'' („powědaś“); nazalny werb.

{| class="prettytable"
|-
! colspan="3" | Singular
! colspan="3" | Plural
|-
| Wósoba
| Prefiks
| 
| Wósoba
| Prefiks
| 
|-
| '''1''' che<br />     '''Ja'''<br /><br /><br />
| ''a''-<br /><br /><br /><br />
| a-ñe'ẽ<br /><br /><br /><br />
| '''1''' ñande (inkl.)<br />'''My wše'''<br />'''1''' ore (ekskl.)<br />'''My'''
| ''ña''-<br /><br />''ro''-<br /><br />
| ña-ñe'ẽ<br /><br />ro-ñe'ẽ<br /><br />
|-
| '''2''' nde<br />'''Ty'''
| ''re''-<br /><br />
| re-ñe'ẽ<br /><br />
| '''2''' peẽ<br />'''Wy'''
| ''pe''-<br /><br />
| pe-ñe'ẽ<br /><br />
|-
| '''3''' ha'e<br />'''Wóna'''
| ''o''-<br /><br />
| o-ñe'ẽ<br /><br />
| '''3''' ha'ekuéra<br />'''Wóni'''
| ''o''-<br /><br />
| o-ñe'ẽ
|}

Pśi někotarych werbach pśidawaju -gue- mjaz prefiksom wósoby a zdonkom. Na pś.
* ''aguereko'' „(ja) mam“
* ''regueraha'' „(ty) sobu wzejoš, njasoš“

Mimo togo eksistěrujo mało njepšawidłownych werbow, a to ''ho'' „hyś, jěś“, ''ju'' „pśiś“, ''u'' „jěsć, piś“, ''y'u'' „piś wódu“, ''e'' „groniś“ a ''yta'' „plěwaś“.

Werby prědnego typa mógu teke imperatiwnu formu měś. Ale prefiksa jano za drugu wósobu singulara a plurala eksistěrujotej, a to ''e-'' a ''ei''.
* ''ejapo'' „cyń“
* ''eiporu'' „wužywaj“
Zwětšego se teke sufiks pśidawa, a to -''mi'', -''na'' abo -''ke'', kótarež mógu se teke kombiněrowaś.<ref name="lustig"/>
* ''eme'ẽmi'' „pšosym daj“
* ''eguapýkena'' „pšosym sedni se“

==== Drugi typ (che-werby) ====
Toś ten typ (''verbos chendales''<ref name="lustig"/>) wužywa górjejce pódla pronomenow mjenjowane wósobowe prefikse.
Toś te słowa góźe se jano pó źělach ako werby mjenjowaś, dokulaž nejwětše góźe se teke ako adjektiwy abo substantiwy wužywaś.

Oralny werb ''japu'' „łdgaś“.
{| class="prettytable"
! Wósobowa forma
! Pśełožk
|-
! colspan="2" | Singular
|-
| ''che japu''
| ja łdgajom
|-
| ''nde japu''
| ty łdgajoš
|-
| ''ijapu''
| wón/wóna łdgajo
|-
! colspan="2" | Plural
|-
| ''ñande japu''
| my wše łdgajomy
|-
| ''ore japu''
| my łdgajomy
|-
| ''pende japu''
| wy łdgajośo
|-
| ''ijapu (hikuái)''
| wóni łdgaju
|}

==== Negacija ====
Negacija se pśez [[cirkumfiks]] ''n(d)(V)-...-(r)i'' w guaranišćinje pokazujo. Prewerbalny źěl cirkumfiksa jo ''nd-'' za oralne zdonki a ''n-'' za nazalne zdonki. Za 2. wósobu w singularje  se [[epentetika|epentetiski]] ''e'' pśed zdonkom zasuwa, za 1. wósobu w pluralu inkluziwnje  se epentetiski ''a'' zasuwa.

Postwerbalny źěl jo ''-ri'' za zdonki, kótarež se na ''-i'', a ''-i'' za wše druge kóńce.

{| class="prettytable"
|-
! Oralny werb

''japo'' (cyniś)
! Nazalny werb

''kororõ'' (blakaś, ricaś; rdžaś <ref>nimski ''brüllen, dröhnen'' pó [http://www.staff.uni-mainz.de/lustig/guarani/dicc/woertlok.htm Interaktiwnem tśirěcnem słowniku]</ref>)
! Z kóńcowku "i"

''jupi'' (stupiś, zastupiś, póstupiś <ref>němsce ''steigen, hochgehen, einsteigen, aufsteigen'' pó [http://www.staff.uni-mainz.de/lustig/guarani/dicc/woertlok.htm Interaktiwnem tśirěcnem słowniku], engelski ''go up, rise'' (w engelskem nastawku)</ref>)
|-
! colspan="3" | Singular
|-
| nd-ajapó-i
| n-akororõ-i
| nd-ajupí-ri
|-
| nde-rejapó-i
| ne-rekororõ-i
| nde-rejupí-ri
|-
| nd-ojapó-i
| n-okororõ-i
| nd-ojupí-ri
|-
! colspan="3" | Plural
|-
| nda-jajapó-i
| na-ñakororõ-i
| nd-ajajupí-ri
|-
| nd-orojapó-i
| n-orokororõ-i
| nd-orojupí-ri
|-
| nda-pejapó-i
| na-pekororõ-i
| nda-pejupí-ri
|-
| nd-ojapó-i
| n-okororõ-i
| nd-ojupí-ri
|}
Negacija da se we wšych casowych formach wužywaś, ale za futur abo njerealnu referencu normalne casowe se markěrowanje pśez ''mo'ã'' wuměnja, wuslědk jo w ''n(d)''(V)''-zdónk-mo'ã-i'' kaž w ''Ndajapomo'ãi'', "Njok jo cyniś".

==== Casowe a aspektowe morfemy ====
* -'''kuri''': wóznamjenja bliskosć cyna. ''Ha'ukuri'', "Ja som rowno jědł" (''ha'u'' njeregularna prědna wósobowa singularna forma ''u'', "jěsć"). Wón da se teke pó pronomenje wužywaś, ''ha che kuri, che po'a'', "a wó tom, což je se mě stało, som był glucny"
* -'''va'ekue'''<ref name="lustig"/>: wugroni fakt, kótaryž jo se pśed dłujkem casu stał a twarźi, až jo realna pšawda. ''Okañyva'ekue'', "wón/wóna jo se pśed dłujkem casu zgubił"
* -'''ra'e''': groni až rěcnik něga jo měł cwible, ale jo wěsty we wokognuśu powědanja. ''Nde rejoguara'e peteĩ ta'angambyry pyahu'', "<!--tak pótom-->sy skóńcnje nowy telewizor kupił"
* -'''raka'e''': wugroni njewěstosć perfektiwnego fakta. ''Peẽ peikoraka'e Asunción-pe'', "Myslim se, až sćo chylu w Asunciónje bydlili". Ale źinsa jo toś ten morfem pitśku wóznama zgubił a kšyjo se z ''ra'e'' a ''va'ekue''

Werbowa forma bźez sufiksow scełego jo prezenca abo samo aorist: ''Upe ára resẽ reho mombyry'', "toś ten źeń ty sy wen šeł a wótejšeł"

* -'''ta''': jo [[futur]],<!-- of immediate happening,--> wón se tek ako awtoritarny [[imperatiw]] wužywa. ''Oujeýta ag̃aite'', "wón/wóna se skoro wrośi". ''Ajapóta'' „Budu cyniś“<ref name="lustig"/>
* -'''ma'''<ref name="lustig"/>: ma wóznam "južo". ''Ajapóma'', "Južo som cynił". ''Ağuahẽma'' „Južo som pśišeł“

Toś tej dwa sufiksa góźitej se kombiněrowaś: ''ahátama'', "Južo du"

* -'''va'erã'''<ref name="lustig"/>: pokazujo, něco, kótarež ma se nic skóro stojaś abo něco, kótarež musy se ze socialnych abo moralnych pśicynow cyniś. W toś tom paźe wótpowědujo [[Nimšćina|nimskemu]] [[modalny werb|modalnemu werboju]] ''sollen''. ''Péa ojejapova'erã'', "To  ma se cyniś"
* -'''ne'''<ref name="lustig"/>: pokazujo něco kótarež nejskerjej se stanjo abo něco, pódla kótaregož rěcnik se mysli až se by stało. Wón wótpowědujo na wěstej wašni [[subjunktiw]]ej [[Špańšćina|špańšćiny]]. ''Mitãnguéra ág̃a og̃uahéne hógape'', "Źisi budu nejskerjej něnto domoj pśiś"
* -'''hína''', ''ína'' pó nazalnych słowach: pókšacowany cyn w momenśe powědanja, prezens a pluskwamperfekt pókšacowany abo wuzwignjony. ''Rojatapyhína'', "my wogeń cynimy"; ''che ha'ehína'', "ja to som!"
* -'''vo''': wón ma subtilnu diferencu k ''hína'' w kótarejž ''vo'' pokaza nic na kuždy pad kótarež se cyni w momenśe powědanja. ''amba'apóvo'', "źěłam (nic na kuždy pad něnto)"
* -'''pota''': pokaza bliskosć rownu smugu pśed startom procesa. ''Ajukapota'', "Som blisko městna źož zachopiju móriś". (Partikularne sandhi-pšawidło se tu wužywa: jolic werby kóńce na "po", sufiks změni na ''mbota''; ''ajapombota'', "Budu swěru něnto cyniś")
* -'''pa''', nazalnje -'''mba''': pokaza emfatiski až proces jo kompletnje skóńcył. ''Amboparapa pe ogyke'', "ja som sćěnu kompletnje mólował" ''Hesakãmba'' „Wóno jo dopołnje jasne.“<ref name="lustig"/>

Tós ten sufiks se móžo kombiněrowaś z ''ma'', rezultěrujucy ''páma'': ''ñande jaikuaapáma nde remimo'ã'', "něnto my kompletnje znajomy wše twóje mysle". Tós te su njeakcentuěrowane sufikse: ''ta'', ''ma'', ''ne'', ''vo''; tak  akcent stoj na slědnej złožce werba.

==== Modusowe morfemy a werby ====
Za mody se mógu pó źělach sufikse a pó źělach wósebne werby wužywaju.

* -'''se''' „kśěś“<ref name="lustig"/>: ''Akese'' „Com spaś.“
* -'''uka''' „daś + -ś“: ''Ajapouka'' „Dajom cyniś.“<ref name="lustig"/>
* -'''nga'u''' „(se) póžedaś za cym“: ''Rohechanga'u.'' „Póžedam se za to, śi wiźeś.“<ref name="lustig"/>
* -'''gua'u''' „(jano) tak cyniś“<ref name="lustig"/>: ''Oke gua'u.'' „Wón (jano) tak cyni, ako by spał.“
* -'''kuaa''' „móc“ (To jo krotka forma werby ''aikuaa'' “wěźeś“.): ''Opurahéikuaa.'' „Wón móžo spiwaś.“

Ako modalne werby se slědujuce słowa wužywaju.
* '''ikatu''' „móžno byś“: ''Ikatúpa ha'u ko pira?'' „Móžno jo, jěś toś tu rybu?“
* '''tekotevẽ''' „dejaś, musyś“: ''Tekotevẽ aha ko'áğa.'' „Musym něnto hyś.“
** '''nakotevẽi''' „njedejaś, njemusyś“:

=== Pitśku wó polysyntetiskich kakosćach ===
Słowo móžo relatiwnje wjele informacijow wopśimjeś.<ref name="lustig"/>

* ojetavy'o „wón/wona wuknjo“ - Pó słowach: ''wón/wóna'', ''se'', ''głupy/głuposć'', ''bźez''
* ndahepyme'ẽsei „njok jogo płaśiznu daś, njok to płaśiś“ - Pó słowach. ''nda- -i'' „nje“, ''a'' „ja“, ''hepy'' (drugej formje stej ''tepy'' a ''repy'') „płaśizna“, ''(a)me'ẽ''  „daś“

== Licbniki ==
Guaranišćina jo měła spócetnje jano licbniki 1 až 4, a to ''peteĩ'' „1“, ''mokõi'' „2“, ''mbohapy'' „3“ a ''irundy'' „4“.

Za druge licbniki buchu źěłane słowa pśed krotkim casu wutwórjone, kótarež se lěbda wužywaju. Pśi com licbnik za 5 jo ''po'', kótaregož pópšawny wuznam jo „ruka“. Licbniki za 6 až 9 su z togo a kóńcnego źěła bazowych licbnikow wótwóźone, a to ''poteĩ'' „6“, ''pokõi'' „7“, ''poapy'' „8“ a ''porundy'' „9“.

== Toponymy a druge mjenja ==

W [[Argentinska|Argentinskej]], [[Uruguay]]ju, [[Paraguay]]ju a [[Brazilska|Brazilskej]] eksistěruju wjele [[toponym]]ow a někotare mjenja, kótarež z Guaranišćiny póchada. Toś te bu gdy pó kraju pó špańskem abo portugiziskem pšawopisu pisane a su se cesto zukowje hyšći dalšej pśeměnjowałe, w někotarych padach samo tak wjelgin, až wóni buchu wót rěcnikow Guaranišćiny wěcej njerozměte.

== Někotare słowa zakładnego słowoskłada<ref>[http://www.staff.uni-mainz.de/lustig/guarani/dicc/woertlok.htm Interaktives Wörterbuch Deutsch-Guaraní]</ref><ref>Wolf Lustig: ''Kauderwelsch. Guaraní – Wort für Wort''. Rump, Bielefeld 1996.</ref> ==
{| class="wikitable"
|- class="hintergrundfarbe9"
! ''Serbski'' !! ''Nimski'' !! Guaraniski !! ''Serbski'' !! ''Nimski'' !! Guaraniski
|-
| ''ja'' || ''ich'' || che || ''wjeliki'' || ''groß'' || guasu
|-
| ''ty'' || ''du'' || nde || ''mały, małki'' || ''klein'' || michĩ, mirĩ
|-
| ''wón/wóna/wóno'' || ''er/sie/es'' || ha’e || ''jěsć'' || ''essen'' || u, karu
|-
| ''my'' || ''wir'' || ñande, ore || ''piś'' || ''trinken'' || u
|-
| ''wy'' || ''ihr'' || peẽ || ''spaś'' || ''schlafen'' || ke
|-
| ''wóni'' || ''sie'' ([[Plural]]) || ha’e(kuéra) || ''mrěś, wumrěś'' || ''sterben'' || mano, sapymi
|-
| ''chto?'' || ''wer?'' || mávapa || ''hyś'' || ''gehen'' || ha
|-
| ''co?'' || ''was?'' || mba’épa || ''pśiś'' || ''kommen'' || ju
|-
| ''luź, cłowjek'' || ''Mensch'' || ava, yvypóra || ''daś'' || ''geben'' || me’ẽ
|-
| ''muski, muž'' || ''Mann'' || kuimba’e || ''wześ, braś'' || ''nehmen'' || pyhy
|-
| ''žeńska, žona'' || ''Frau'' || ña, kuña || ''powědaś'' || ''sprechen'' || ñe’ẽ
|-
| ''głowa'' || ''Kopf'' || akã || ''lubowaś'' || ''lieben'' || hayhu
|-
| ''woko'' || ''Auge'' || tesa ||  ''jaden'' || ''eins'' || peteĩ
|-
| ''wucho'' || ''Ohr'' || nambi || ''dwa, dwě'' || ''zwei'' || mokõi
|-
| ''nos'' || ''Nase'' || tĩ || ''tśi'' || ''drei'' || mbohapy 
|-
| ''guba'' || ''Mund'' || juru || ''štyri'' || ''vier'' || irundy
|-
| ''zub'' || ''Zahn'' || tãi || ''pěś'' || ''fünf'' || po
|-
| ''jězyk'' || ''Zunge'' || kũ || ''šesć'' || ''sechs'' || poteĩ
|-
| ''wutšoba'' || ''Herz'' || ñe’ã, py’a || ''sedym'' || ''sieben'' || pokõi
|-
| ''ruka'' || ''Hand'' || po || ''wósym'' || ''acht'' || poapy
|-
| ''noga'' || ''Fuß'' || py  || ''źewjeś'' || ''neun'' || porundy
|-
| ''wóda'' || ''Wasser'' || y || ''źaseś'' || ''zehn'' || pa
|-
| ''wogeń'' || ''Feuer'' || tata || ''dwaźasća'' || ''zwanzig'' || mokõipa
|-
| ''słyńco'' || ''Sonne'' || kuarahy || ''sto, hundert'' || ''hundert'' || sa/sã
|-
| ''mjasec'' || ''Mond'' || jasy || ''tysac, towzynt'' || ''tausend'' || su
|}

Samo špańske słowa buchu k guaranišćinje adaptěrowane<ref name="lustig"/>:
* kavaju (caballo) „kóń“
* kavara (cabra) „kóza“
* ovecha (oveja) „wójca“
* guéi (buey) „krowa“
* Huã (Juan) „Jan“
* aramirõ (almidón) „škrob“
* kesu (queso) „twarožk“
* sevói (cebolla) „cybula“

== Nožki ==
<references/>

== Žrědło ==
* Wolf Lustig: Guarani für Paraguay Wort für Wort, Kauderwelsch Band 34, 1. Auflage 1996, ISBN 3-89416-299-6

== Eksterne wótkaze ==
{{Wikipedija|gn|Guaranišćinje}}
* [http://www.guarani.de Guarani Ñanduti Rogue –  Guaranirěcna kultura Paraguayja] {{ref-mix|de|en|es|pt}}
* [http://www.guaranirenda.com www.guaranirenda.com] Informaciska zběrka wó guaranišćinje {{ref-es}}
* [http://wayback.archive.org/web/*/http://www.sckell.ch/papers/diskurs_guarani.pdf Diskurs guaranišćiny –  Komentěrowana bibliografija (PDF-dataja)]
* [http://www.staff.uni-mainz.de/lustig/guarani/dicc/woertlok.htm Interaktiwny słownik nimšćina-guaranišćina] {{ref-de}}
* [http://www.eva.mpg.de/~cschmidt/SWL1/handouts/Nordhoff.pdf Stative Verbs and Possessions in Guaraní]: — Uniwersita [[Köln]] {{ref-en}}
* [http://www.ayvu-maraney.com/index.html Ayvu Marane’ÿ –  Telewiza w guaranišćinje - klipy a linki] (guaraniski a špański)

[[Kategorija:Rěcy w pódpołdnjowej Americe]]
[[Kategorija:Tupi-Guaraniske rěcy]]
[[Kategorija:Rěcy]]

[[af:Guaraní]]
[[ang:Aƿaisc sprǣc]]
[[ast:Idioma guaraní]]
[[ay:Waraniyi aru]]
[[az:Quarani dili]]
[[bat-smg:Gvaraniu kalba]]
[[bg:Гуарански език]]
[[bn:গুয়ারানি ভাষা]]
[[br:Gwaranieg]]
[[ca:Guaraní]]
[[cs:Guaraní (jazyk)]]
[[cy:Guaraní (iaith)]]
[[da:Guaraní (sprog)]]
[[de:Guaraní (Sprache)]]
[[en:Guarani language]]
[[eo:Gvarania lingvo]]
[[es:Idioma guaraní]]
[[eu:Guaraniera]]
[[fa:زبان گوارانی]]
[[fi:Guaranin kieli]]
[[fr:Guarani (langue)]]
[[ga:An Ghuaráinis]]
[[gd:Guaranaidh]]
[[gl:Lingua guaraní]]
[[gn:Avañe'ẽ]]
[[he:גוארני]]
[[hi:गुआरानी भाषा]]
[[hif:Guarani bhasa]]
[[hsb:Guaranišćina]]
[[io:Guarani linguo]]
[[is:Gvaraní]]
[[it:Lingua guaraní]]
[[ja:グアラニー語]]
[[ka:გუარანის ენა]]
[[ko:과라니어]]
[[kv:Гуарани (кыв)]]
[[la:Lingua Guaranica]]
[[lij:Guaranì]]
[[lt:Gvaranių kalba]]
[[lv:Gvaranu valoda]]
[[mhr:Гуарани йылме]]
[[mk:Гварански јазик]]
[[ms:Bahasa Guaraní]]
[[nah:Guaranitlahtōlli]]
[[new:गुआरानी भाषा]]
[[nl:Guaraní (taal)]]
[[nn:Guaraní]]
[[no:Guaraní (språk)]]
[[oc:Guaraní (lenga)]]
[[pl:Język guarani]]
[[pms:Lenga guaraní, paraguajan]]
[[pnb:گورانی]]
[[pt:Língua guarani]]
[[qu:Waraniyi simi]]
[[ro:Limba guarani]]
[[ru:Гуарани (язык)]]
[[sco:Guaraní leid]]
[[sk:Guaraníjčina]]
[[sl:Gvaranščina]]
[[sq:Gjuha guarani]]
[[sr:Гварани (језик)]]
[[sv:Guaraní]]
[[ta:குவாரனி மொழி]]
[[tr:Guaraní dili]]
[[ug:گۇئارانچە]]
[[uk:Гуарані (мова)]]
[[vi:Tiếng Guaraní]]
[[wa:Gwarani]]
[[xmf:გუარანი (ნინა)]]
[[zh:瓜拉尼語]]
