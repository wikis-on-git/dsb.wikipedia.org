{{infokašćik rěc
|barwa=Ameriska
|mě swójske=avañe'ẽ<sup style="font-size:70%;">1</sup>
|mě serbske=Guaranišćina
|kraje=[[Paraguay]], [[Argentinska]],<br />[[Boliwiska]], [[Brazilska]]
|rěcnicy=4 až do 5 milionow
|klasifikacija=[[Tupiske rěcy]]
:[[Tupi-Guaraniske rěcy]]
::Guaranišćina
|oficielna rěc=[[Paraguay]]
|družyna pisma=[[łatyński alfabet]]
|iso_639-1=gn
|iso_639-2=grn, sai
|iso_639-3=GUG, GUN, GUI, GRW
|wikipedija=gn
|komentar=<sup>1</sup>pó słowje wuznamjenja ''cłowjeska rěc''<br />(kaž teke ''runa simi'' za [[kečušćina|kečušćinu]])
|kórta=América do Sul - Língua Guarani.PNG
|wopis kórty=Rozšyrjenje Guaranišćiny 
{{Legenda2|Brunje: W Paraguayju}}
{{Legenda2|Cerwjenje: Kraje w kótarychž se Guaranišćina powěda}}
}}
'''Guaranišćina''' ({{wrěcy|de}} ''Guaraní'' [{{IPA|gwaɾaˈni}}], swójske mě: ''avañe'ẽ'' [{{IPA|aʋãɲẽˈʔẽ}}]) jo rěc, kótaraž se w [[Paraguay]]ju, w pódpołnocnej [[Argentinska|Argentinskej]], źělach [[Boliwiska|Boliwiskeje]] a w krotkowjacornej [[Brazilska|Brazilskej]] powěda. Słuša k [[Tupi-Guaraniske rěcy|Tupi-Guaraniskim rěcam]].

Eksistěrujo něźi 4 až 5 milionow rěcnikow Guaranišćiny. Maksimalne powoblicenja
wujdu wót až do 7 milionow, pśi comž se teke wósoby lice, kótarež jano snadne znajobnosći Guaranišćiny maju, což se na pśikład pśi wobydlarjach městow w Paraguayju cesto stanjo.

W nimskej rěcy su někotare słowa, kótarež źinsajšnemu słowu na Guaranišćinje wótpowěduju abo su wjelgin pódobne. Toś te słowa su pśišli pśez [[Špańšćina|Špańšćinu]] a [[Portugišćina|Portugišćinu]] do Nimšćiny, a póchada pak z narěcow Guaranišćiny, kótarež buchu w Paraguayju, Argentinskej, Boliwiskej abo Brazilskej powědane, pak z togo wusko pśiswójźbneje [[Tupí (rěc)|Tupi]], na pśikład: [[Capybara]], [[jaguar]], [[jaguarundi]], [[tapir]], [[ananas]], [[maniok]], [[Maracas]], [[marakuja]], [[Nandu]] a [[Piranje|piranja]].

== Stawizny ==

Guaranišćina bu južo za cas špańskeje kolonialneje doby k zaměroju kśesćijańskego [[misionarizěrowanja]] ako pisańska rěc wužywana. [[Jezuitowy stat]] za cas špańskeje kolonialneje doby, kótaryž jo był wósebnje źěl źinsajšnego pódzajtšnego Paraguayja a źinsajšneje argentinskeje prowincy [[Misiones (Argentinien)|Misiones]] wopśimjował, spěchował Guaranišćinu, dokulaž [[Jezuity]] su byli pśisedlenje běłych sedlarjow wjelgin wobgranicowali a Guaranišćinu ako ekskluziwnu rěcu wužywane. We swětnej prowincy Paraguay wokoło [[Asunción]]a pak wóstawała Guaranišćina drje dominěrujuca wobchadna rěc wobydlarstwa, dokulaž cysło sedlarjow špańskego póchada poměrnje małe jo była a se toś te z domorodnymi měli, amtska rěc jo była tam pak ekskluziwnje [[Špańšćina]], kótaraž powědanu Guaranišćinu we wšakim nastupanju wobwliwowała. Z kóńcom Jezuitskimi redukcijami w lěta 1767 jo Guaranišćina teke tam jeje wósebnu poziciju zgubjowała.

Teke w njewótwisnem Paraguayju wóstawał [[Špańšćina]] ekskluziwna amtska rěc. Guaranišćina bu drje ako wažne kulturelne znamje paraguayiskeje nacije wobglědowana, jeje wužywanje wóstawał pak na wustnem wužyśu a na literaturje pśedewšym folkloristiskego charaktera wobgranicowana.

Akle w nowej dobje jo se w Paraguayju zachopiło, Guaranišćinu teke w kubłanju a ako [[amtska rěc|amtsku rěcu]] wužywaś a rozdźělne wužywane pšawopisne systemy k do dalokeje měry fonetiskej [[Ortografija|ortografiji]] zjadnotnjowaś.

== Dialekty ==

Z wótstawkom nejdalšej rozšyrjona warietetnosć Guaranišćiny jo ''Paraguayska Guaranišćina'' [gug], kótaraž jo z rěcy nejmjeńša pó źělach špański akulturěrowanych wobydlarjow kolonialneje swětneje prowincy Paraguayja kaž teke [[Jezuitowy stat|Jezuitowego stata]] wuchadał a togodla wšake špańske wliwy pokaza. Ma (pó [[SIL International|SIL]]) 4,6 milionow kulturelnje [[Mesticy|mesticiskich]] rěcnikow. Paraguayska Guaranišćina bu něga teke w argentinskich prowincoma [[Misiones (prowinca)|Misiones]] a [[Corrientes (prowinca)|Corrientes]] a granicujucych regionach Brazilskeje powědana, jo tam pak źinsa w domorodnem wobydlarstwje do dalokeje měry wót Špańšćiny resp. Portugišćiny wutłocona. Dla pśidrogowanja z Paraguayja eksistěrujo pak teke źinsa w Argentinskej a Brazilskej wětše cysło rěcnikow Paraguayskeje Guaranišćiny.

Njewótwisnje wót Paraguayskeje Guaranišćiny bu wót indigenych kupkow, kótarež se k ludoju [[Guaraní (lud)|Guaraní]] lice, cysło warietetnosćow Guaranišćiny powědane, kótarež se pó źělach <!--recht stark--> wjelgin mjaz sobu rozeznawaju a źinsa nejcesćej jano relatiwnje małe cysło rěcnikow maju:
* [[Simba-Guaraní]] [gnw] (w Boliwiskej, 7000 rěcnikow pó [[SIL International]])
* [[Chiriguano]] / Guarayo-Guaraní [gui] (50.000 rěcnikow, wót tych 34.000 w Boliwiskej a zbytk w Argentinskej a Paraguayju)
* [[Mbyá]]-Guaraní [gun] (16.000 rěcnikow, wót tych 8000 w Paraguayju, zbytk w Brazilskej a Argentinskej)

W dalšnem zmysle su warianty Guaranišćiny teke slědujuce:
* [[Aché]] abo Guayaqui [guq] (1500 w Paraguayju)
* [[Kaiwá]] [kgk] (15.000 w Brazilskej)
* [[Chiripá]] abo Ñandeva [ndh] (7000 w Paraguayju, 5000 w Brazilskej)
* [[Xetá]] [xet] (w Brazilskej, pśisamem marła)

Mjaztym až se w Boliwiskej, Argentinskej a Brazilskej pśeběrajuca asimilacija rěcnikow toś tych Guaraní-warietetnosćow na [[Špańšćina|Špańšćinu]] resp. [[Portugišćina|Portugišćinu]] wótměwa, w Paraguayju se w prědnem rěźe asimilacija na Paraguaysku Guaranišćinu wótměwa.

== Guaranišćina w Paraguayju ==

Gromaźe ze [[Špańšćina|Špańšćinu]] jo Guaranišćina w Paraguayju [[amtska rěc]]. Wustawa z lěta 1992 jo wěsće jaden małych oficielnych teksty, kótarež bu do Guaranišćiny pśełožone.

Oficielnje płaśi Paraguay ako "dwójorěcny". Realita jo komplicěrowanjejša. Pśisamem nicht njepowěda jadnu rěcow w jeje cystej formje. Wuše kubłane, měsćańske, eurocentriske warsty powěda  [[Río-de-la-Plata-španišćina|rioplatenisku špańšćinu]] z zaměšowanych Guarani-frazami, mjaztym až mjenjej kubłane, wejsańske, burske warsty Guaranišćinu z wjelikimi późělami wót špańskego wokabulara powěda, kótaraž jo ako Jopara [{{IPA|dʒopaˈɾa}}] znata. Šulske kubłanje se w Špańšćinje wótměwa, wěsće bu Guaranišćina ako dalšy pśedmjat rozwucowana.

Pó ludlicenju z lěta 1992 buchu w Paraguayju slědujuce rěcy powědane:
* Guaranišćina: 1,6 Mio (39,3%)
* Guaranišćina a [[Špańšćina]]: 2 Mio   (48,9%)
* Špańšćina: 260.000 (6,4%)
K tomu se rěcy pśidaju, kótarež su krajodaloko lěbda rozšyrjone, kótarymž regionalnje pak wětšy wuznam pśistaji:
* [[Nimšćina]] (něźi 33% w [[Boquerón|Departament Boquerón]] w [[Gran Chaco]])
* [[Portugišćina]] (w někotarych Departamentach na granicy k [[Brazilska|Brazilskej]])
* wóstatne indigene rěcy (w Gran Chaco)

Pśez pówětšowanym wužyśe Guaranišćiny teke w kubłanju a ako amtska rěc se jo <!--ansatzweise--> na fakt źiwał, až wěcej ako 80 % paraguayskego wobydlarstwa guaranirěcne jo a njesnadny źěl jano rudimentarne znajobnosći Špańšćiny ma.

== Fonologija ==
Guaranišćina dowole jano złožki, kótarež wopśimjeju z wokala abo konsonanta plus wokal; złožka, kótaraž kóńcy na konsonanśe abo dwa abo wěcej konsonantow gromaźe (mimo "digrafow") njejsu móžne. To jo pśedstajabny pśez šemu '''(C)V(V)'''.

Wokale:

* Wokale: /a/, /e/, /i/, /o/, /u/ wótpowědaju mjenjej (abo) wěcej Špańske a IPA ekwiwalenty, lěcrownož wótergi alofony [ɛ], [ɔ] se wužywaju cesćej; '''y''' je [[zacynjony, centralny njekulowaty wokal]] /ɨ/.

{| class="prettytable"
|Pšawopis
|Wugronjenje
|-
|a || [{{IPA|a}}]
|-
|e || [{{IPA|ɛ}}]
|-
|i || [{{IPA|i}}]
|-
|o || [{{IPA|ɔ}}]
|-
|u || [{{IPA|u}}]
|-
|y || [{{IPA|ɨ}}]
|}

Mimo togo eksistěruju ze wšych 6 wokalow teke nazalne warianty (ã, ẽ, ĩ, õ, ũ, ỹ) Nazalne wokale su jano w akcentuěrowanej złožce distinktiwne. Pśedpśizwukowe wokale bywaju dla nazalneje asimilacije pśed slědujucymi nazalnymi wokalami abo nazalnymi konsonantami nazalne, ale se w drugich padach njenazalnje wugronjone.

Konsonanty:

{| class="prettytable"
| Pšawopis
| Wugronjenje
|-
| colspan=2 | [[Nazal]]e
|-
| m || [{{IPA|m}}]
|-
| n || [{{IPA|n}}]
|-
| ñ || [{{IPA|ɲ}}]
|-
| g̃ (auch ng) || [{{IPA|ŋ}}]
|-
| colspan=2 | Njespiwne kluzile
|-
| p || [{{IPA|p}}]
|-
| t || [{{IPA|t}}]
|-
| k || [{{IPA|k}}]
|-
| colspan=2 | Frikatiwy
|-
| s || [{{IPA|s}}]
|-
| ch (tež x) || [{{IPA|ʃ}}]
|-
| h || [{{IPA|h}}]
|-
| colspan=2 | Flap
|-
| r || [{{IPA|ɾ}}]
|-
| colspan=2 | Approximant
|-
| v || [{{IPA|ʋ}}]
|-
|colspan=2 | Zwězki z nazala a homorganskego spiwnego kluzila (teke w nazuku)
|-
| mb || [{{IPA|mb}}]
|-
| nd || [{{IPA|nd}}]
|-
| ng || [{{IPA|ŋg}}]
|-
| colspan=2 | [[kyrkowy łusk]]
|-
| ' || [{{IPA|ʔ}}]
|-
| colspan=2 |
|-
| j  || [{{IPA|ɟ}}]
|}

Akcent lažy nejcesćej na slědnej złožce zdonka, mjaztym až sufiksalne gramatiske morfemy su njeakcentuěrowany ([[enkliza|enklitiski]]).

''Glědaj teke: [[alfabet Guaranišćiny]]''

=== Nazalny Sandhi ===

Dla [[eufonija|eufoniskich]] pśicynow, słowa su rědowane do oralnych a nazalnych. Słowo jo nazalne, jolic wóno ma nejmjeńša jaden z toś tych nazalnych pismikow: ã - ẽ - ĩ - õ - ũ - ỹ - g̃ - m - mb - n - nd - ng - nt - ñ , a wšě dalše su oralne. Nazalne słowo dostanu druge wersije prefiksow a postpozicijow. Na pś. se postpoziciji ''pe'', ''ta'' stanjotej z ''me'' resp. '' nda'' pó nazalnych słowach.

== Gramatika ==

Nomina a werby njebu tak jasnje rozdźělone kaž w Nimšćinje.

Guaranišćina jo mócnje aglutiněrujuca resp. polysyntetiska rěc. Toś se wjele [[afiks]]ow wužywaju.

Ale njeeksistěruju žedne [[pad (gramatika)|pady]], genuse abo rozdźěl mjazy [[singular]]om a [[plural]]om. Ale teke njama definitny artikel.

Dalša wósebnosć jo wósebne wašnje [[zazukowa mutacija|zazukoweje mutacije]], ''eklipsa'':  Wjele słowow, kótarež z konsonantom /t-/ zachopi, změni toś ten zazuk, jolic wóni wót drugich słowow wótwisuju abo se z nimi zestaja:

{| class="prettytable"
! Guaraniski || Serbski || Guaraniski || Serbski || Guaraniski || Serbski
|-
| tape || puś, droga || che rape || mój puś ||  hape || jogo/jeje puś
|-
| téra || mě || nde réra || twójo mě || héra || jogo/jeje mě
|}
Eksistěruju někotare substantiwy, kótarež njamaju /t-/ w bazowych formach, ale tola maju taku změnu.
{| class="prettytable"
! Guaraniski || Serbski || Guaraniski || Serbski || Guaraniski || Serbski
|-
| óga || dom || ñande<sup style="font-size:80%;">i</sup> róga || naš<sup style="font-size:80%;">i</sup> dom || hóga || jogo/jeje dom
|}
<sup style="font-size:80%;">i</sup> To jo tak mjenjowana inkluděrowana forma. To groni, až pśigronjona wósoba jo inkluděrowana. (ja+ty/wy resp. mój+twój/waš)

Ale teke eksistěruju někotare njeregularne substantiwy z dwěma formoma, na pś.
* túva "nan" -> che ru "mój nan"
=== Pronomeny ===
Guaranišćina rozeznawa mjazy inkluziwnymi a ekskluziwnymi pronomenami prědneje wósoby w pluralu.
{| class="prettytable"
! samostatne
! prědna
! druga
! tśeśa
|-
! singular
| che 
| nde 
| ha'e 
|-
! plural
| ñande (inkluziwny),
ore (ekskluziwny) 
| peẽ 
| ha'ekuéra
|}

{| class="prettytable"
! posesiwne
! prědna
! druga
! tśeśa
|-
! singular
| che 
| nde  (nazalny ne) 
| rowspan="2" | i- (hi'-, iñ-, ij-, h-) 
|-
! plural
| ñande (inkluziwny, nazalny ñane),
ore (ekskluziwny) 
| pende (nazalny pene) 
|}

Refleksiwny pronomen ma formu: ''je'': ''ahecha'' ("Wiźim"), ''ajehecha'' ("Wiźim se")

=== Konjugacija ===
Guaranišćina ma dwa typa werbow, kótarejž matej rozdźělone prefikse za wósoby.
==== Prědny typ (a-/ai-werby) ====
Prědny typ (''areal''-werby<ref name="lustig">[http://www.uni-mainz.de/~lustig/texte/guahispa.txt Wopis rěcy] {{ref-de}} (Som dnja 19. septembra 2012 to cytał.)</ref>) ma prefikse ''a-'', ''re-'', ''o-'' (w singularje), ''ja-'' (nazalny ''ña-''), ''ro-'', ''pe-'', ''o-'' (w pluralu). Pśi někotarych werbach se mjaz jadnym z mjenjowanych prefiksow a zdonkom -i- pśida (''aireal''-werb), kaž na pś. ''reikuaa'' „(sy) wěš“<ref name="lustig"/>.

Werbowy zdonk ''guata'' („špacěrowaś, drogowaś“); oralny werb.
{| class="prettytable"
|-
! colspan="3" | Singular
! colspan="3" | Plural
|-
| Wósoba
| Prefiks
| 
| Wósoba
| Prefiks
| 
|-
| '''1''' che<br />     '''Ja'''<br /><br /><br />
| ''a''-<br /><br /><br /><br />
| a-guata<br /><br /><br /><br />
| '''1''' ñande (inkl.)<br />'''My wšě'''<br />'''1''' ore (ekskl.)<br />'''My'''
| ''ja''-<br /><br />''ro''-<br /><br />
| ja-guata<br /><br />ro-guata<br /><br />
|-
| '''2''' nde<br />'''Ty'''
| ''re''-<br /><br />
| re-guata<br /><br />
| '''2''' peẽ<br />'''Wy'''
| ''pe''-<br /><br />
| pe-guata<br /><br />
|-
| '''3''' ha'e<br />'''Wóna'''
| ''o''-<br /><br />
| o-guata<br /><br />
| '''3''' ha'ekuéra<br />'''Wóni'''
| ''o''-<br /><br />
| o-guata
|}

Werbowy zdonk ''ñe'ẽ'' („powědaś“); nazalny werb.

{| class="prettytable"
|-
! colspan="3" | Singular
! colspan="3" | Plural
|-
| Wósoba
| Prefiks
| 
| Wósoba
| Prefiks
| 
|-
| '''1''' che<br />     '''Ja'''<br /><br /><br />
| ''a''-<br /><br /><br /><br />
| a-ñe'ẽ<br /><br /><br /><br />
| '''1''' ñande (inkl.)<br />'''My wše'''<br />'''1''' ore (ekskl.)<br />'''My'''
| ''ña''-<br /><br />''ro''-<br /><br />
| ña-ñe'ẽ<br /><br />ro-ñe'ẽ<br /><br />
|-
| '''2''' nde<br />'''Ty'''
| ''re''-<br /><br />
| re-ñe'ẽ<br /><br />
| '''2''' peẽ<br />'''Wy'''
| ''pe''-<br /><br />
| pe-ñe'ẽ<br /><br />
|-
| '''3''' ha'e<br />'''Wóna'''
| ''o''-<br /><br />
| o-ñe'ẽ<br /><br />
| '''3''' ha'ekuéra<br />'''Wóni'''
| ''o''-<br /><br />
| o-ñe'ẽ
|}

==== Drugi typ (che-werby) ====
Toś ten typ wužywa górjejce pódla pronomenow mjenjowane wósobowe prefikse.
Toś te słowa pušća se jano pó źělach ako werby mjenjowaś, dokulaž nejwětše pušća se teke ako adjektiwy abo substantiwy wužywaś.

Oralny werb ''japu'' "łdgaś".
{| class="prettytable"
! Wósobowa forma
! Pśełožk
|-
! colspan="2" | Singular
|-
| ''che japu''
| ja łdgajom
|-
| ''nde japu''
| ty łdgajoš
|-
| ''ijapu''
| wón/wóna łdgajo
|-
! colspan="2" | Plural
|-
| ''ñande japu''
| my wše łdgajomy
|-
| ''ore japu''
| my łdgajomy
|-
| ''pende japu''
| wy łdgajośo
|-
| ''ijapu (hikuái)''
| wóni łdgaju
|}

==== Negacija ====
Negacija se pśez [[cirkumfiks]] ''n(d)(V)-...-(r)i'' w Guaranišćinje pokaza. Prewerbalny źěl cirkumfiksa jo ''nd-'' za oralne zdonki a ''n-'' za nazalne zdonki. Za 2. wósobu w singularje,  se [[epentetika|epentetiski]] ''e'' pśed zdonkom zasunjo, za 1. wósobu w pluralu inkluziwnje,  se epentetiski ''a'' zasunjo.

Postwerbalny źěl jo ''-ri'' za zdonki, kótarež kóńcy na ''-i'', a ''-i'' za wše druge.

{| class="prettytable"
|-
! Oralny werb

''japo'' (cyniś)
! Nazalny werb

''kororõ'' (blakaś, ricaś; rdžaś <ref>nimski ''brüllen, dröhnen'' pó [http://www.staff.uni-mainz.de/lustig/guarani/dicc/woertlok.htm Interaktiwnem tśirěcnem słowniku]</ref>)
! Z kóncowku na "i"

''jupi'' (stupiś, zastupiś, póstupiś <ref>němsce ''steigen, hochgehen, einsteigen, aufsteigen'' pó [http://www.staff.uni-mainz.de/lustig/guarani/dicc/woertlok.htm Interaktiwnem tśirěcnem słowniku], engelski ''go up, rise'' (w engelskem nastawku)</ref>)
|-
! colspan="3" | Singular
|-
| nd-ajapó-i
| n-akororõ-i
| nd-ajupí-ri
|-
| nde-rejapó-i
| ne-rekororõ-i
| nde-rejupí-ri
|-
| nd-ojapó-i
| n-okororõ-i
| nd-ojupí-ri
|-
! colspan="3" | Plural
|-
| nda-jajapó-i
| na-ñakororõ-i
| nd-ajajupí-ri
|-
| nd-orojapó-i
| n-orokororõ-i
| nd-orojupí-ri
|-
| nda-pejapó-i
| na-pekororõ-i
| nda-pejupí-ri
|-
| nd-ojapó-i
| n-okororõ-i
| nd-ojupí-ri
|}
Negacija se móžo we wšych casowych formach wužywaś, ale za futur abo irrealisowu referencu, normalne casowe markěrowanje se pśez ''mo'ã'' narowna, kótarež ma rezultat w ''n(d)''(V)''-zdónk-mo'ã-i'' kaž w ''Ndajapomo'ãi'', "Njok jo cyniś".

==== Casowe a aspektowe morfemy ====
* -'''kuri''': markěrujo bliskosć cyna. ''Ha'ukuri'', "Ja som rowno jědł" (''ha'u'' njeregularna prědna wósobowa singularna forma ''u'', "jěsć"). Wóni se móžo teke pó pronomenje wužywaś, ''ha che kuri, che po'a'', "a wó tom kótarymž mě se stało, ja som był glucny"
* -'''va'ekue''': wugroni fakt, kótaryž se stał pśed dłujkem casu a twarźi až wón by realnu pšawdu. ''Okañyva'ekue'', "wón/wóna jo se pśed dłujkem casu pózgubił"
* -'''ra'e''': groni až rěcnik něga jo měł cwible ale wón jo wěsty za cas momenta wón powěda. ''Nde rejoguara'e peteĩ ta'angambyry pyahu'', "<!--tak pótom-->sy skóńcnje nowy telewizor kupił"
* -'''raka'e''': wugroni njewěstosć perfekt-aspektowego fakta. ''Peẽ peikoraka'e Asunción-pe'', "Myslim, až sćo byli žywe w Asunciónje za chylu". Njeglědajucy na to źinsa toś ten morfem jo zgubił něco měnjenja, macy pśezjadnosć z ''ra'e'' a ''va'ekue''

Werbowa forma bźez sufiksow scełego jo prezenca pitśku aorist: ''Upe ára resẽ reho mombyry'', "toś ten źeń ty wótejźo a sy wótejšeł"

* -'''ta''': jo [[futur]]<!-- of immediate happening,--> wón se teke wužywa ako awtoritarny [[imperatiw]]. ''Oujeýta ag̃aite'', "wón/wóna se skoro wróći".
* -'''ma''': ma wóznam "južo". ''Ajapóma'', "Južo som cynił".

Toś tej dwa sufiksa se móžo kombiněrowaś: ''ahátama'', "Južo du"

* -'''va'erã''': pokaza něco nic blisko pśedstajuce abo něco, kótarež musy se cyniś dla socialnych abo moralnych pśicynow. W toś tom paźe wótpowědujo [[Nimšćina|nimskem]] [[modalny werb|modalnym werbej]] ''sollen''. ''Péa ojejapova'erã'', "to se ma cyniś"
* -'''ne''': pokaza něco kótarež nejskerjej se stanjo abo něco, pódla kótaregož rěcnik se mysli až se by stało. Wón wótpowědujo na wěstej wašni [[subjunktiw]]ej [[Špańšćina|Špańšćiny]]. ''Mitãnguéra ág̃a og̃uahéne hógape'', "źisi budu nejskerjej něnto domoj pśiś"
* -'''hína''', ''ína'' pó nazalnych słowach: pókšacowany cyn w momenśe powědanja, prezens a pluskwamperfekt pókšacowany abo wuzwignjony. ''Rojatapyhína'', "my wogeń cynimy"; ''che ha'ehína'', "ja to som!"
* -'''vo''': wón ma subtilnu diferencu k ''hína'' w kótarejž ''vo'' pokaza nic na kuždy pad kótarež se cyni w momenśe powědanja. ''amba'apóvo'', "źěłam (nic na kuždy pad něnto)"
* -'''pota''': pokaza bliskosć rownu smugu pśed startom procesa. ''Ajukapota'', "Som blisko městna źož zachopiju móriś". (Partikularne sandhi-pšawidło se tu wužywa: jolic werby kóńce na "po", sufiks změni na ''mbota''; ''ajapombota'', "Budu swěru něnto cyniś")
* -'''pa''': pokaza emfatiski až proces jo kompletnje skóńcył. ''Amboparapa pe ogyke'', "ja som sćěnu kompletnje mólował"

Tós ten sufiks se móžo kombiněrowaś z ''ma'', rezultěrujucy ''páma'': ''ñande jaikuaapáma nde remimo'ã'', "něnto my kompletnje znajomy wše twóje mysle". Tós te su njeakcentuěrowane sufikse: ''ta'', ''ma'', ''ne'', ''vo''; tak  akcent stoj na slědnej złožce werba.

== Toponymy a druhe mjena ==

W [[Argentinska|Argentinskej]], [[Uruguay]]ju, [[Paraguay]]ju a [[Brazilska|Brazilskej]] eksistěruju wjele [[toponym]]ow a někotare mjenja, kótarež z Guaranišćiny póchada. Toś te bu gdy pó kraju pó špańskem abo portugiziskem pšawopisu pisane a su se cesto zukowje hyšći dalšej pśeměnjowałe, w někotarych padach samo tak wjelgin, až wóni buchu wót rěcnikow Guaranišćiny wěcej njerozměte.

== Někotare słowa zakładnego słowoskłada<ref>[http://www.staff.uni-mainz.de/lustig/guarani/dicc/woertlok.htm Interaktives Wörterbuch Deutsch-Guaraní]</ref><ref>Wolf Lustig: ''Kauderwelsch. Guaraní – Wort für Wort''. Rump, Bielefeld 1996.</ref> ==
{| class="wikitable"
|- class="hintergrundfarbe9"
! ''Serbski'' !! ''Nimski'' !! Guaraniski !! ''Serbski'' !! ''Nimski'' !! Guaraniski
|-
| ''ja'' || ''ich'' || che || ''wjeliki'' || ''groß'' || guasu
|-
| ''ty'' || ''du'' || nde || ''mały, małki'' || ''klein'' || michĩ, mirĩ
|-
| ''wón/wóna/wóno'' || ''er/sie/es'' || ha’e || ''jěsć'' || ''essen'' || u, karu
|-
| ''my'' || ''wir'' || ñande, ore || ''piś'' || ''trinken'' || u
|-
| ''wy'' || ''ihr'' || peẽ || ''spaś'' || ''schlafen'' || ke
|-
| ''wóni'' || ''sie'' ([[Plural]]) || ha’e(kuéra) || ''mrěś, wumrěś'' || ''sterben'' || mano, sapymi
|-
| ''chto?'' || ''wer?'' || mávapa || ''hyś'' || ''gehen'' || ha
|-
| ''co?'' || ''was?'' || mba’épa || ''pśiś'' || ''kommen'' || ju
|-
| ''luź, cłowjek'' || ''Mensch'' || ava, yvypóra || ''daś'' || ''geben'' || me’ẽ
|-
| ''muski, muž'' || ''Mann'' || kuimba’e || ''wześ, braś'' || ''nehmen'' || pyhy
|-
| ''žeńska, žona'' || ''Frau'' || ña, kuña || ''powědaś'' || ''sprechen'' || ñe’ẽ
|-
| ''głowa'' || ''Kopf'' || akã || ''lubowaś'' || ''lieben'' || hayhu
|-
| ''woko'' || ''Auge'' || tesa ||  ''jaden'' || ''eins'' || peteĩ
|-
| ''wucho'' || ''Ohr'' || nambi || ''dwa, dwě'' || ''zwei'' || mokõi
|-
| ''nos'' || ''Nase'' || tĩ || ''tśi'' || ''drei'' || mbohapy 
|-
| ''guba'' || ''Mund'' || juru || ''štyri'' || ''vier'' || irundy
|-
| ''zub'' || ''Zahn'' || tãi || ''pěś'' || ''fünf'' || po
|-
| ''jězyk'' || ''Zunge'' || kũ || ''šesć'' || ''sechs'' || poteĩ
|-
| ''wutšoba'' || ''Herz'' || ñe’ã, py’a || ''sedym'' || ''sieben'' || pokõi
|-
| ''ruka'' || ''Hand'' || po || ''wósym'' || ''acht'' || poapy
|-
| ''noga'' || ''Fuß'' || py  || ''źewjeś'' || ''neun'' || porundy
|-
| ''wóda'' || ''Wasser'' || y || ''źaseś'' || ''zehn'' || pa
|-
| ''wogeń'' || ''Feuer'' || tata || ''dwaźasća'' || ''zwanzig'' || mokõipa
|-
| ''słyńco'' || ''Sonne'' || kuarahy || ''sto, hundert'' || ''hundert'' || sa/sã
|-
| ''mjasec'' || ''Mond'' || jasy || ''tysac, towzynt'' || ''tausend'' || su
|}

== Nožki ==
<references/>

== Žrědło ==
* Wolf Lustig: Guarani für Paraguay Wort für Wort, Kauderwelsch Band 34, 1. Auflage 1996, ISBN 3-89416-299-6

== Eksterne wótkaze ==
* [http://www.guarani.de Guarani Ñanduti Rogue –  Guaranirěcna kultura Paraguayja] {{ref-mix|de|en|es|pt}}
* [http://www.guaranirenda.com www.guaranirenda.com] Informaciska zběrka wó Guaranišćinje {{ref-es}}
* [http://www.sckell.ch/papers/diskurs_guarani.pdf Diskurs Guaranišćiny –  Komentěrowana bibliografija (PDF-dataja)]
* [http://www.staff.uni-mainz.de/lustig/guarani/dicc/woertlok.htm Interaktiwny słownik Nimšćina-Guaranišćina] {{ref-de}}
* [http://www.eva.mpg.de/~cschmidt/SWL1/handouts/Nordhoff.pdf Stative Verbs and Possessions in Guaraní]: — Uniwersita [[Köln]] {{ref-en}}
* [http://www.ayvu-maraney.com/index.html Ayvu Marane’ÿ –  Telewiza w guaranišćinje - klipy a linki] (guaraniski a špański)

[[Kategorija:Rěcy w pódpołdnjowej Americe]]
[[Kategorija:Tupi-Guaraniske rěcy]]

[[af:Guaraní]]
[[ang:Aƿaisc sprǣc]]
[[ast:Idioma guaraní]]
[[ay:Waraniyi aru]]
[[az:Quarani dili]]
[[bat-smg:Gvaraniu kalba]]
[[bg:Гуарански език]]
[[bn:গুয়ারানি ভাষা]]
[[br:Gwaranieg]]
[[ca:Guaraní]]
[[cs:Guaraní (jazyk)]]
[[cy:Guaraní (iaith)]]
[[da:Guaraní (sprog)]]
[[de:Guaraní (Sprache)]]
[[en:Guarani language]]
[[eo:Gvarania lingvo]]
[[es:Idioma guaraní]]
[[eu:Guaraniera]]
[[fa:زبان گوارانی]]
[[fi:Guaranin kieli]]
[[fr:Guarani (langue)]]
[[ga:An Ghuaráinis]]
[[gd:Guaranaidh]]
[[gl:Lingua guaraní]]
[[gn:Avañe'ẽ]]
[[he:גוארני]]
[[hi:गुआरानी भाषा]]
[[hif:Guarani bhasa]]
[[hsb:Guaranišćina]]
[[io:Guarani linguo]]
[[is:Gvaraní]]
[[it:Lingua guaraní]]
[[ja:グアラニー語]]
[[ka:გუარანის ენა]]
[[ko:과라니어]]
[[kv:Гуарани (кыв)]]
[[la:Lingua Guaranica]]
[[lij:Guaranì]]
[[lt:Gvaranių kalba]]
[[lv:Gvaranu valoda]]
[[mhr:Гуарани йылме]]
[[mk:Гварански јазик]]
[[ms:Bahasa Guaraní]]
[[nah:Guaranitlahtōlli]]
[[new:गुआरानी भाषा]]
[[nl:Guaraní (taal)]]
[[nn:Guaraní]]
[[no:Guaraní (språk)]]
[[oc:Guaraní (lenga)]]
[[pl:Język guarani]]
[[pms:Lenga guaraní, paraguajan]]
[[pnb:گورانی]]
[[pt:Língua guarani]]
[[qu:Waraniyi simi]]
[[ru:Гуарани (язык)]]
[[sco:Guaraní leid]]
[[sk:Guaraníjčina]]
[[sl:Gvaranščina]]
[[sq:Gjuha guarani]]
[[sr:Гварани (језик)]]
[[sv:Guaraní]]
[[ta:குவாரனி மொழி]]
[[tr:Guaraní dili]]
[[ug:گۇئارانچە]]
[[uk:Гуарані (мова)]]
[[vi:Tiếng Guaraní]]
[[wa:Gwarani]]
[[xmf:გუარანი (ნინა)]]
[[zh:瓜拉尼語]]
