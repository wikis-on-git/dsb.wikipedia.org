'''Dolnoserbsko-nimski słownik''' (nim. ''Niedersorbisch-deutsches Wörterbuch'') jo dwójorěcny słownik wót [[Manfred Starosta|Manfreda Starosty]], wudany pśez [[Ludowe nakładnistwo Domowina]] w 1999. 

Toś ten słownik jo źinsa naglědany ako nejwobšyrnjejšy słownik spisowneje dolnoserbskeje rěcy ze cełkownym wopśimjeśim wót něźi 45.000 lemata. Wón wopśimjejo bogatu leksiku, zezběranu z dolnoserbskego pismojstwa ze 19. a 20. stolěśa. Z dodatnym žrědłom rěcnego matriala su byli teke doněnt eksistěrujuce stare słowniki, mj. dr. ''Słownik dolnoserbskeje rěcy a jeje narěcow'' wót [[Arnošt Muka|Arnošta Muki]], ''Dolnoserbsko-němski słownik'' wót [[Bogumił Šwjela|Bogumiła Šwjele]] a ''Nimsko-dolnoserbski słownik'' wót [[Pětš Janaš|Pětša Janaša]]. 

W słowniku Starosty su zastupjone frazeologizmy a póžyconki z nimšćiny a górnoserbšćiny. Dajo wušej togo lokalnu, dialektnu leksiku, pśestarane słowa ze staršego dolnoserbskego pismojstwa, słowa z wobchadneje rěcy ako teke wjele rěcnych wobrotow a kolokacijow. Mimo togo ''Starosta'' wopśimjejo tež někotare nowe słowa, kótarež su nastali akle w 20. stolěśu. 

== Wótkaze ==
*[https://www.domowina-verlag.de/dolnoserbsko-nimski-slownik-niedersorbisch-deutsches-woerterbuch.html Informacija na boce LND]

[[Kategorija:Sorabistika]]
[[Kategorija:Knigły]]
