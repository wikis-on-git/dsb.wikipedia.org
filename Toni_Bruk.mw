'''Toni Bruk''' (roź. [[11. septembra]] [[1947]] w [[Kubšicy|Kubšicach]]; wum. [[17. decembra]] [[2020]]) jo był serbski filmowy režiser a producent, kótaryž płaśi ako drogurubaŕ serbskego profesionelnego filma.

Wón jo se naroźił ako syn serbskeje Brukec swójźby w Kubšicach pla [[Budyšyn]]a. W [[Lipsk]]u na Lipsčanskej uniwersiśe a w [[Praga|Praze]] na Karlowej uniwersiśe jo studěrował literarnu wědomnosć a dodatnje teke filmowe wuměłstwo. 

W 1972 jo wón napisał scenarium za film [[Konrad Herrmann|Konrada Herrmanna]] ''Struga – wobrazy jedneje krajiny'', pó literarnem źěle [[Kito Lorenc|Kita Lorenca]]. Bruk jo był cłonk wutworjoneje pśi studiju za trikowe filmy DESA "Serbskeje filmoweje kupki" (Prodiktionsgruppe sorbischer film). Tam su nawjerśili dwa do tśich serbskich krotšych filmow wob lěto. Mjazy nimi su byli teke portretaj [[Marja Grólmusec|Marje Grólmusec]] a [[Marja Kubašec|Marje Kubašec]]. 

Gaž jo se "Serbska filmowa kupka" w 1990 rozpusćiła, Toni Bruk a druge filmarje su załožyli priwatne filmowe studijo ''SORABIJA'', kótarež jo było zagronite za dolnoserbske telewizne wusćełanje ''[[Łužyca]]''. [[Horst Adam]] jo napisał: ''Z połnym pšawom móžo se groniś, až jo był nestor serbskego filmojstwa, jo drogu "rubał" za serbski film''<ref>[https://www.nowycasnik.de/index.php/dsb/component/k2/item/8676-jogo-ywjenje-jo-by-serbski-film Horst Adam, ''Jogo žywjenje jo był serbski film'', ''Nowy Casnik'', 31.12.2020]</ref>. 

== Filmografija (wuběrk) ==
* 1981: ''Njepřetrachu jenož wobrazy/Es blieben nicht nur Bilder'' (dokumentacija)
* 1983: ''Korjenje zeznawanja/Wenn die Spuren sichtbar werden'' (dokumentacija)
* 1984: ''Da sym ja ta poslednja''
* 1984/85: ''Gaž wětšyk dujo .../Und auf steht die Wahrheit'' (dokumentacija) 
* 1985: ''Listy/Briefe – In Gedenken an Dr. Maria Grollmuss'' (dokumentacija)
* 1985: ''Zornowc/Granit'' (dokumentacija)
* 1986: ''Stara fotografija/Das alte Foto'' (dokumentacija)
* 1987: ''Zetkanje/Die Begegnung'' (dokumentacija)
* 1989: ''Sokoł – P.S. Ke kapitlej našich stawiznow/Sokoł – P.S. Zu einem Kapitel unserer Geschichte'' (dokumentacija)
* 2002: ''Drei Ringe'' (grajny film)

== Nóžki ==
<references />

== Žrědła ==
* Horst Adam, ''Jogo žywjenje jo był serbski film'', ''Nowy Casnik'', 31.12.2020, b. 2.
* ''[https://www.mdr.de/kultur/kino-und-film/toni-bruk-sorbischer-filmemacher-gestorben-100.html Sorbischer Filmemacher Toni Bruk gestorben.]'' Na: mdr.de, 22. decembra 2020 {{ref-de}}
* [http://luzyca-film.de/toni-bruk-2/ ''Nekrolog''] na webstronach filmoweje syće ''Łužycafilm''

{{DEFAULTSORT:Bruk, Toni}}
[[Kategorija:Muž]]
[[Kategorija:Roź. 1947]]
[[Kategorija:Wum. 2020]]
[[Kategorija:Serb]]
