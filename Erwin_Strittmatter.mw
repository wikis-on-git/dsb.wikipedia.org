[[Dataja:Erwin Strittmatter (1992) by Guenter Prust.jpg|mini|Erwin Strittmatter w lěśe 1992]]

'''Erwin Strittmatter''' (roź. [[14. awgusta]] [[1912]] w [[Grodk]]u; wum. [[31. januara]] [[1994]] w [[Schulzenhof]]je) jo był serbsko-nimski spisowaśel, kótaryž jo w nimskej rěcy pisał. 

== Žywjenje ==
Wón jo se naroźił ako jadno z pěśo źiśi pjakarja Heinricha Strittmattera a jogo žeńskej Pauliny Heleny, roź. Kulka. Swójo źiśetstwo jo wón w dolnołužyskich jsach Syjk (wót 1914) a Bóšojce pla Grodka (wót 1919) póbył. W lětach 1924-1930 jo wón źěłał ako wucabnik na Grodkowskim realnym gymnaziumje, kótaryž teke wót lěta 1996 njaso jogo mě. W 1933 jo zastupił do [[SPD]]. Jo se wóženił w 1937 a wót 1941 jo był ako wójak w policajskim regimenśe w [[Druga swětowa wójna|Drugej swětowej wójnje]]. W 1943 jo [[Heinrich Himmler]] pósćił wšyknym policajskim regimentam cłonkstwo w SS, stakim jo se Strittmatter awtomatiski SS-ak stał.

Gaž wójna jo se skóńcyła, Strittmatter nejpjerwjej jo źěłał ako pjakaŕ, pón ako redaktor źenika ''Märkische Volksstimme'' w [[Zły Komorow|Złym Komorowje]]. 1950 jo wózjawił swójo prědne literariske źěło ''Der Ochsenkutscher''.  W lětach 1959-1961 jo wón był prědny  sekretaŕ Nimskego zwězka spisowaśelow. 

We Łužycy znata jo jogo  trilogija ''Loda'' (''Der Laden''), w kótarejž jo wón wopisał swóju dwójorěcnu domownju<ref>[https://www.nowycasnik.de/index.php/dsb/component/k2/item/1744-hat-mir-die-alte-schkrodaua-am-ende-behext-das-luder Pětš Janaš, ''»Hat mir die alte Schkrodaua am Ende behext, das Luder?«'', ''Nowy Casnik'' 15.08.2012]</ref>. Strittatter ale teke cesto jo wobspominał wó swójich dožywjenjach a serbskich korjenjach, na pś. we wulicowańku ''Sulamith Mingedö, der Doktor und die Laus'' pišo wón wó swójoj swajźbje; ryśarje toś togo źěła su mj. dr. jogo starki Gottfried Jurischka a starka Dorothea, jogo nan Heinrich, maś  a wujk Stefan, kótaryž jo do Ameryki wudrogował.

Strittmatterowe knigły su se pśestajali do wokoło 40 rěcow.

== Publikacije ==
{| class="toptextcells" width="100%"
|width="50%"|
*1950: ''Ochsenkutscher''
*1953: ''Eine Mauer fällt''
*1953: ''Katzgraben''
*1954: ''Tinko''
*1956: ''Paul und die Dame Daniel''
*1957: ''Der Wundertäter'' (1973, 1980)
*1958: ''Katzgraben – Szenen aus dem Bauernleben Mit einem Nachspiel''
*1959: ''Die Holländerbraut''
*1959: ''Pony Pedro''
*1963: ''Ole Bienkopp''
*1966: ''Schulzenhofer Kramkalender'' 
*1967: ''Die Holländerbraut – Schauspiel in fünf Akten'' 
*1969: ''Ein Dienstag im Dezember'' 
*1970: ''Ein Dienstag im September''
*1971: ''3/4hundert Kleingeschichten'' 
*1972 ''Die Nachtigall-Geschichten'' (1977, 1985)
*1976: ''Die blaue Nachtigall oder Der Anfang von etwas'' 
*1977: ''Sulamith Mingedö, der Doktor und die Laus''
*1977: ''Meine Freundin Tina Babe'' 
|width="50%"|
*1979: ''Die alte Hofpumpe'' 
*1981: ''Selbstermunterungen''
*1982: ''Wahre Geschichten aller Ard(t)'' 
*1983: ''Der Laden'' (1987, 1992)
*1984: ''Ponyweihnacht'' 
*1985: ''Grüner Juni'' 
*1987: ''Lebenszeit'' 
*1990: ''Die Lage in den Lüften'' 
*2003: ''Der Weihnachtsmann in der Lumpenkiste'' 
*1992: ''Flikka'' 
*1995: ''Vor der Verwandlung'' (wudała Eva Strittmatter)
*2002: ''Geschichten ohne Heimat'' 
*2002: ''Wie der Regen mit dem See redet'' 
*2003: ''Kalender ohne Anfang und Ende – Notizen aus Piestany'' (wudała Eva Strittmatter)
*2005: ''Todesangst – Eine Nacht'' (wuběrk Helga Pankoke)
*2012: ''Nachrichten aus meinem Leben – Aus den Tagebüchern 1954–1973'' (wudała Almut Giesecke)
*2014: ''Der Zustand meiner Welt – Aus den Tagebüchern 1974–1994'' (wudała Almut Giesecke)
|-
|}

== Nóžki ==
<references />

== Wótkaze ==
{{Commonscat}}
* {{DNB-Portal|118619322}}
* [http://www.strittmatter-verein.de/ Strittmatterowe towaristwo w Bóšojcach] {{ref-de}}

{{DEFAULTSORT:Strittmatter, Erwin}}
[[Kategorija:Muž]]
[[Kategorija:Nimc]]
[[Kategorija:Serb]]
[[Kategorija:Roź. 1912]]
[[Kategorija:Wum. 1994]]
[[Kategorija:Spisowaśel]]
[[Kategorija:Cłonk SPD]]
