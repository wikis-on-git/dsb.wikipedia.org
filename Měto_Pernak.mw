[[Dataja:Měto Pernak.JPG|miniatur|Měto Pernak w lěśe 2013]]

'''Měto Pernak''', nim. Martin Pernack (roź. [[17. měrca]] [[1938]] w [[Nowa Niwa|Nowej Niwje]]<ref name="lnd">[http://www.domowina-verlag.de/autor/pernack-martin Informacije na boce Ludowego nakładnistwa Domowina]</ref>) - dolnoserbski wudawaŕ, publicist, ceptaŕ a pśełožowaŕ z francojšćiny a rušćiny; w lětach 1993-2006 pśedsedaŕ [[Maśica Serbska|Maśice Serbskeje]] w Dolnej Łužycy<ref name="nowycasnik">[http://archive.is/sRqJ2 ''Nowy Casnik'', Měto Pernak 75 lět, 12.03.2013]</ref>. 

Jo se naroźił ako syn duchownego<ref name="nowycasnik"/>. W casu [[NDR]] jo bydlił w pódwjacornem Barlinju a dla swójich woglědow w Dolnej Łužyce jo był slědowany wót [[Stasi]], kótaraž jo natwariła někotare sta bokow aktow wó njom<ref name="nowycasnik"/>.

W lěśe 2009 jo dostał [[Myto Ćiśinskego]] "za jogo wudawaśelske, pśełožowarske a rěcno-kulturne statkowanje w Dolnej Łužycy"<ref name="myto">[http://stiftung.sorben.com/wobsah_hsb_116.htm Bok wó myśe Załožby za serbski lud]</ref>. Jo jo pśiwzeł z ruki sakskego ministarskego prezidenta [[Stanisław Tilich|Stanisława Tilicha]] 17 oktobra 2009 w [[Kloštaŕ Marijina gwězda|kloštarju Marijina gwězda]] w [[Pančicy-Kukow|Pančicach-Kukowje]]<ref>[http://archive.is/G0GyX ''Nowy Casnik'', „Njedajo nikogo, ako jo se jo wěcej zasłužył”. Myto Ćišinskego su pósćili Mětoju Pernakoju z Barlinja, 20.10.2009]</ref>.

W lěśe 1998 wón jo myto Domowiny dostał<ref>[http://www.domowina.de/fileadmin/Assets/Domowina/Mediathek/Dokumente/prehlad_mytowani_wot_1991_2014myto.pdf (''gsb'') ''Přehlad spožčenja Myta Domowiny 1991 do 2012'', domowina.de]</ref>. 

===Publikacije===
*1994 - ''Das Spreewalddorf Raddusch/Stara serbska wjas Raduš'', Budyšyn
*1995 - ''Źo sy ty droga mojog luda? / Fryco Fobo''; za śišć pśigotował a wudał Měto Pernak, Barliń
*1996 - ''650 Jahre Jänschwalde/650 lět Janšojce'', Budyšyn
*1997 - ''Wylem Neumann-Debsčański: Wubraśe jogo źěłow'', wud. Měto Pernak, Barliń
*1997 - ''Swěźeński spis k cesći Jana Bjedricha Fryca (1747–1819): faraŕ w Gołkojcach a Gołbinje (1778–1819) a pśestajaŕ Starego Testamenta do serbskeje rěcy / Pśi goźbje jogo 250. narodnego dnja'', zestajił a wudał Měto Pernak, Barliń 
*1998 - ''Jan Bjedrich Tešnaŕ (1829–1898): z jogo žywjenja a źěła'', zest. a wud. Měto Pernak, Barliń 
*1998 - ''Mjertyn Moń (1848–1905): ze žywjenja a statkowanja serbskego wuconego / Pśi goźbje jogo 150. narodnego dnja'' / zest. a za śišć pśigotował Měto Pernak. Barliń
*2001 - ''Jan Kito Post (1811–1887): kantor a ceptaŕ w Borkowach. Z jogo žywjenja a statkowanja / Pśi goźbe jogo 190. narodnego dnja'', wudał Měto Pernak; Barliń
*2001 - Wěcsław Serb-Chejnicański, ''Poezija'', zest., rěd Měto Pernak, Serbska poezija 47, Budyšyn

== Pśełožki do dolnoserbšćiny ==
*2000: Aleksandr S. Puškin, ''Wubrane basni (we dwěma rěcoma). Posćonk k 200. narodnemu dnju basnika'', ''[[Podstupimske pśinoski k Sorabistice]]'', Nr. 2, Podstupim
*2011: ''Pśebasnjenja'' (53 rusojskich a francojskich basnikarjow, mjaz nimi Alfred de Musset, Charles Baudelaire, Arthur Rimbaud, Jacques Prévert a Sergej Jesenin), [[Serbska poezija]] cysło 57, Budyšyn  

== Žrědła ==
<references/>

{{DEFAULTSORT:Pernak, Měto}}
[[Kategorija:Nosaŕ Myta Ćišinskego]]
[[Kategorija:Pśełožowaŕ]]
[[Kategorija:Publicist]]
[[Kategorija:Serb]]
[[Kategorija:Wucabnik]]
[[Kategorija:Roź. 1938]]
