'''Benjamin Běgaŕ''' nim. Benjamin Bieger (* 20. februara [[1873]] w [[Janšojce|Janšojcach]], † 26. septembra [[1945]] w [[Wětošow]]je) - dolnoserbski faraŕ, spisowaśel i kulturny procowaŕ. 

Benjamin Běgaŕ jo se w Janšojcach ako syn wucabnika naroźił. W Greifswalźe a Kielu jo študěrował teologiju. W lětach 1902-1910 wón jo był z diakonom w [[Picnjo|Picnju]]. W lětach 1910-1917 źěłał jo ako faraŕ w Krummendeichu, 1917-1929 w Hennestedśe w Schlezwig-Holsteinskej a 1929-41 we [[Wětošow]]je. We Wětošowje wón jo był slědny serbski faraŕ, kenž serbski jo powědał. Wót 1908 cłonk [[Maśica Serbska|Maśicy Serbskeje]]. 

Běgaŕ gromaźe ze [[Hajno Rizo|Hajnom Rizom]] jo wudawał cerkwinski casopis ''[[Wósadnik]]'' (1905-1913). Wón jo był jaden z głownych organizatorow wjelikego "serbskego swěźenja z rozpokazowanim drastwow"<ref>[http://archive.is/qPjgy Historiske wobraze z derbstwa fararja Biegera, ''Nowy Casnik'', 09.08.2011]</ref> we Wětošowje w lěśe 1930. Toś ten swěźeń jo se k 50. wrośenicy załoženja dolnoserbskeje wótźělby Maśicy Serb­skeje pśewjadł (1880).

W lěśe 1941 jo Benjamin Běgaŕ wótejšeł na wuměńk. Dnja 26. septembra 1945 jo wón wumrěł we Wětošowje. Tam na cerkwinskim kjarchobje jo teke jogo row<ref>[http://archive.is/2eDRT Běgaŕ, Nowy a druge deje byś cesćone, ''Nowy Casnik'', 28.02.2012]</ref>. 

== Žrědła ==
<references />

== Literatura ==
* Gerat Hančka: ''Běgaŕ, Benjamin'', [w:] Jan Šołta, Pětr Kunze, Franc Šěn (wud.): ''Nowy biografiski słownik k stawiznam a kulturje Serbow'', Budyšyn 1984, b. 47.

{{DEFAULTSORT:Běgaŕ, Benjamin}}
[[Kategorija:Faraŕ]]
[[Kategorija:Spisowaśel]]
[[Kategorija:Serb]]
[[Kategorija:Roź. 1873]]
[[Kategorija:Wum. 1945]]
