'''Herbert Cerna''', teke: '''Herbert Cernja'''<ref>[http://www.nowycasnik.de/index.php/dsb/component/k2/item/2879-kak-pisa-cerna-abo-cernja-w-t-problemow-ze-serbskimi-mjenjami Gregor Wieczorek, Kak pisaś – Cerna abo Cernja? Wót problemow ze serbskimi mjenjami, ''Nowy Casnik'', 14.12.2016]</ref>, nim. Herbert Zerna (* 09. septembra 1905 w [[Góry|Górach]], † 24. oktobra 1955 w [[Popojce (Gołkojce)|Popojcach]]) - dolnoserbski faraŕ, teolog a spisowaśel, domowniski slěźaŕ, prědny serbski filmaŕ<ref>[http://www.nowycasnik.de/index.php/dsb/component/k2/item/2851-herbert-jo-z-nimi-do-pragi-j Gregor Wieczorek, Herbert jo z nimi do Pragi jěł, ''Nowy Casnik'', 07.12.2016]</ref>

Herbert Cerna jo se naroźił ako syn ceptarja, Mjertyna Cerny. Wón jo był wuknik w Chośebuskim gymnaziumje a potom jo studěrował ewangelsku teologiju na uniwersiśe w Jenje, [[Tübingen]]je a [[Halle (Solawa)|Halle]]. Wót lěta 1937 až do 1945 Cerna jo był z fararjom w [[Janšojce|Janšojcach]]. Po wójnje wót lěta 1949 jo wón fararił w Popojcach.  

Cerna jo pisał pśinoski do Chóśebuskich casnikow a teke jo fotografěrował ludowe nałogi. Wokoło lěta 1930 wón jo zachopił filmy wjerśiś<ref>Pawoł Nowotny, ''Dolnoserbske pismojstwo 1918-1945'', Budyšyn 1983, b. 76.</ref>. W zymje 1930-1931 Cerna jo spisał graśe ''Moja domownja'', kotarež jo było pśedstajone prědny raz w Janšojcach w 1931<ref>Pawoł Nowotny, ''Dolnoserbske pismojstwo 1918-1945'', Budyšyn 1983, b. 76.</ref>. 

== Twórby ==
* ''Dolnoserbska drastwa'', 1929/30, 3 minuty, režija gromaźe z Vladimírom Zmeškalom
* ''Dolna Łužyca'', 1929/30, 6 minutow, režija gromaźe z Vladimírom Zmeškalom
* ''Serbski swěźen we Wětošowje'', 1930, 10 minutow, režija gromaźe z Vladimírom Zmeškalom
* ''Kulowska gmejna'', 1930/31, 8 minutow
* ''Moja domownja. Źewjeś wobrazow ze serbskego žywjenja'', źiwadłowe graśe

== Publikacije w knigłach ==
*2008 - ''Źo jo mój dorn'', [w:] ''Ze žywjenja na lanźe: pratyjarje wulicuju'', Budyšyn<ref>[https://d-nb.info/991251563/04 Wopśimjeśe toś tych knigłow]</ref>.

== Nožki ==
<references />

== Literatura ==
* Gerat Hančka: ''Cerna, Herbert'', [w:] Jan Šołta, Pětr Kunze, Franc Šěn (wud.): ''Nowy biografiski słownik k stawiznam a kulturje Serbow'', Budyšyn 1984, b. 85-86.
* Pawoł Nowotny, ''Dolnoserbske pismojstwo 1918-1945'', Budyšyn 1983, b. 75-76.

{{DEFAULTSORT:Cerna, Herbert}}
[[Kategorija:Faraŕ]]
[[Kategorija:Serb]]
[[Kategorija:Roź. 1905]]
[[Kategorija:Wum. 1955]]
