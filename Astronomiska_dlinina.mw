'''Astronomiska dlinina''' dypka na zemskem pówjerchu wótpowědujo jogo ''[[geografiska dlinina|geografiskej dlininje]]'', njenastupa wšak jogo ''poziciju'', ale jogo '''[[Lotowy směr|lotowy směr]]'''. Jo kut mjazy [[Meridianowa rownina|meridianoweju rowninu]] dypka a meridianoweju rowninu w Greenwichu, a w tom samskej měrje diferenca wobeju [[Gwězdowy cas|gwězdoweju casowu]] (městny gwězdowy cas minus greenwichowy gwězdowy cas).

Mě „astronomiska dlinina“ pochada z togo, až wóna – kaž teke [[astronomiska šyrina]]&nbsp;– dajo se jano pśez astronomiske měrjenja („astr. [[Póstajenje pozicije|póstajenje pozicije]]“) zwěsćiś. Astronomiska dlinina resp. šyrina rozeznawa se wót ''geografiskeje'' dlininy resp. [[Geografiska šyrina|šyriny]] wó wliw  [[Lotowe wótchylenje|lotowego wótchylenja]]. Lotowe wótchylenje pśedstaja wótchylenje městneje wertikale wót jeje idealnego (pśez góry/doły njemólonego) směra.

Lotowe wótchylenje jo pśez [[Masowe rozdźělenje|masowych njepšawidłownosćow]] zemskego śělesa wuměnjone a móžo we [[Wusoke góry|wusokich górach]] něźi 50" (0,005°) dojśpiś (glej teke [[Geoid|geoid]]). Jogo komponenśe (pódpołnoc-pódpołdnjo a pódzajtšo-pódwjacor) wóznamjenjotej se zwěšego z formulowyma znamjenjoma ''&xi;'' a ''&eta;''.

Mjazy [[Astronomiska šyrina|astronomiskeju šyrinu]] a dlininu a jeju geografiskima (lěpjej: ''elipsoidiskima'') ekwiwalentoma wobstoj póśěg
 
''<math style="padding-left:2em;">\phi' = \phi + \xi</math>''<br />
''<math style="padding-left:2em;">\lambda' = \lambda + \eta/cos</math>''<math>\phi</math>''

Za dokradne [[Geoidowe póstajenje|geoidowe póstajenje]] trjeba se ''lotowe wótchylenje'' na tak wjele kaž móžno městnach, a astronomiskej koordinata ''&phi;´, &lambda;´'' stej srědk, aby jo póstajiło. Pyta se z [[Uniwersalny instrument|uniwersalnym instrumentom]] (astronomiski [[Teodolit|teodolit]]) abo z [[Cenitowa kamera|cenitoweju kameru]] pśestarkowański dypk pódlejšoneje lotoweje linije na gwězdnem njebju („astronomiski“ abo „napšawdny cenit“); jogo njebjaskej koordinata ([[Rektascensija|rektascensija]] a [[Deklinacija (astronomija)|deklinacija]]) dajotej se pótom ''direktnje'' do gódnotowu ''&phi;´, &lambda;´'' pśelicyś.


[[Kategorija:Astrometrija]]
[[Kategorija:Geodezija]]
