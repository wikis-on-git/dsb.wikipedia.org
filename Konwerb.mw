'''Konwerb''' (nimski ''Konverb'', engelski ''converb'') jo specialna adwerbialna [[werb|werbowa forma]]. Wón njejo finitny daniž nominalny, dokulaž njewustupujo ako głowny werb sada daniž ako werbalny substantiw abo atribut. Konwerb definěrujo cyn, kótaryž se z głownym cynom rownocasnje abo pśedcasnje wótměwa abo toś ten bližej póstajijo. Wón wugroni rozdźělne semantiske póśěgi k wopśimjeśeju głowneje sady.

Konwerby w rozdźělnych rěcnych swójźbach<ref>[http://www.uzh.ch/spw/publications/asas20.html Lisćina nastawkow wó konwerbach] {{ref-mix|en|de}}</ref>, pśedewšym w [[mongolske rěcy|mongolskich]], [[Turkske rěcy|turkojskich]] a [[Tunguske rěcy|tunguskich rěcach]]<ref>[http://www.glottopedia.de/index.php/Evenki Nastawk wó Ewenkišćinje]{{ref-de}}</ref> wustupuju, ale teke w [[Etiopiske rěcy|etiosemitiskich]], [[Omotiske rěcy|omotiskich]] a [[Kušitske rěcy|kušitskich rěcach]] Afriki.

Někotare konwerby se njegóźe morfologiski analyzěrowaś, mjaztym až se druge wót werbalnych substantiwow wótwóźuju.

== Pśikłady ==
;W mongolšćinje
W [[mongolšćina|mongolšćinje]] wustupuju slědujuce konwerby.
* Kóńcowku -ж /-dž/ (-ч /-č/) ma konwerb, kótaryž wugroni rownocasnosć, wustupujo wšak teke w kombinacijach z drugimi werbami abo pomocnymi a modalnymi werbami.
** ''Цас орж хүйтэн боллоо.'' /Cas ordž chüjten bolloo/ "Gaž jo sněgowało zymne bywało."
** ''Би цай ууж сонин уншдаг.'' /Bi caj uudž sonin unšdag./ "Čaj pijucy nowiny cytam." abo "Piju čaj a nowiny cytam."
** ''үнтаж хэвтэх'' /untadž chewtech/ "spaś (spicy lažaś)"
** ''Би сууж байна.'' /Bi suudž bajna./ "Rownycko sejźim." (Pó słowje: "Ja sejźecy som".)
* Kóńcowku -аад /-aad/ ma konwerb, kótaryž wugroni pśedcasnosć.
** ''Би Бэрлин хотод ирээд зочид буудалд суусан.'' /Bi Berlin chotod ireed dzočid buudald suusan./ "K městoju Berlin pśišedši w hotelu som bydlił."
* Kóńcowku -вал /-val/ ma konwerb, kótaryž wugroni wobstojnosć.
** ''Чи завтай байвал ир.'' /či dzawtaj bajwal ir./ "Jolic maš cas, pśiź."
* Kóńcowku -тал /-tal/ ma konwerb, kótaryž wugroni až se pódlański cyn až do zachopjeńka głownego cyna wótměwa.
**
* Kóńcowku -вч /-wč/ ma konwerb, kótaryž wugroni až se cyn njeglědajucy drugego cyna wótměwa.
** ''Тэнгэр сайхан байгаа боловч гадаа дулаан биш.'' /Tenger sajchan bajgaa bolowč gadaa dulaan biš./ "Lěcrownož wjedro jo dobre, zwenka njejo śopłe."
* Kóńcowku -саар /-saar/ ma konwerb, kótaryž wugroni trajucy staw abo cyn.
* Kóńcowku -магц /-magc/ ma konwerb, kótaryž wugroni až se głowny cyn njepósrědnje pó kóńcu pódlańskego cyna wótměwa.
** ''Би гэртээ ирмэгц цай уусаг.'' /Bi gertee irmegc caj uusag./ "Gaž doma pśidu piju čaj (ned)."

;W Baškiršćinje
W [[Baškiršćina|Baškiršćinje]] wustupuju slědujuce konwerby.
* Kóńcowku -п /-p/ abo -еп /-ɨp/ ma konwerb, kótaryž se cesto wužywa, ale se njamóžo negěrowaś.
** ''Сәй эсеп, ял итәм.'' /Säj esep, jal itäm./ "Čaj pijo wótpócywaju." abo "Piju čaj a wótpócywaju."
* Kóńcowku -ғас /-ɣɑs/ ma konwerb, kótaryž wugroni wobstojnosć.
** ''Өйгә ҡайтҡас сәй эсем.'' /Öjgä khajtkhas säj esem./ "Gaž domoj pśidu, čaj piju."
* Kóńcowku -май /-mɑj/ ma konwerb, kótaryž wugroni negaciju ku konwerbam na -п /-p/ abo -еп /-ep/.
** ''Мине курмәй үткәнһең.'' "Sy mimo mnjo šeł, bźez togo až mnjo sy wiźeł."
* Kóńcowku -ай /-ɑj/ ma konwerb, kótaryž wugroni wóspjetowanje.
** ''Уны ҡарай-ҡарай үтеп киттем.'' "Ja som stawnje glědajucy mimo njogo šeł."

;W Turkojšćinje<ref>[http://www.uni-mainz.de/Organisationen/FS-Orientkunde/Download_Tuerkisch/t%C3%BCrkischeGrammatikneu.pdf Krotka gramatika turkojšćiny. Staw 2009] {{ref-de}}</ref>
W [[Turkojšćina|Turkojšćinje]] wustupuju slědujuce konwerby.
* Kóńcowku -(y)ip ma konwerb, kótaryž wugroni pśedcasnosć.
** ''Ekmek yiyip çay içiyorum.'' "Klěb jěm a pótom piju čaj."
* Kóńcowku -(y)erek ma konwerb, kótaryž wugroni rownocasnosć.
** ''Kitap okuyarak dinleniyorum.'' "Knigły cytajucy wótpócywaju."
* Kóńcowku -(y)e ma konwerb, kótaryž wugroni wóspjetowanje. Mimo togo se kóńcowka w słowje ''diye'' wužywa, aby direktnu rěc markěrował abo "dokulaž; až" pśełožył.
** ''Hasan yürüye yürüye girdi'' "Hasan pěšy (maršěrujo) nutś pśiźo."
** ''Hasan "Nerede oturuyorsun?" diye sordu.'' "Hasan jo pšašał, źo bydliš."
* Kóńcowku -(y)ince ma konwerb, kótaryž wugroni wobstojnosć.
** ''Eve gelince çay içtim.'' "Gaž som domoj pśišeł, čaj som pił."
* Kóńcowku -dikçe ma konwerb, kótaryž wugroni "tak dłujko ako".
** ''Vakit buldukça mektup yazıyorum.'' "Tak dłujko ako mam cas, pišom list."
* Kóńcowku -(y)eli ma konwerb, kótaryž wugroni "wót togo až, wót togo casa až".
** ''Çalışalı param var.'' "Wót togo až źěłu, mam pjenjeze."

== Póchad terminusa ==
Zapśimjeśe konwerb póchada z [[mongolistika|mongolistiki]] a bu z teje na turkske rěcy pśenjasone. Wóno bu nejpjerwjej wót [[Gustaf John Ramstedt|Ramstedt]]a wužywane.

== Nožki ==
<references/>

== Žrědła ==
;Powšykne informacije
* Helmut Glück (Hrsg.): Metzler Lexikon Sprache. Metzler, Stuttgart u. Weimar 1993. ISBN 3-476-00937-8, bok 335 {{ref-de}}
* Lars Johanson, Éva Á. Csató: The turkic languages, strona 47 {{ref-en}}
* {{Literatura
 | wudawaŕ=Sascha Völlmin, Azeb Amha, Christian Rapold, Silvia Zaugg-Coretti
 | titel=Converbs, Medial Verbs, Clause chaining and related issues
 | zgromadne dźěło=Frankfurter Afrikanische Blätter
 | zwězk=19
 | nakładnistwo=Rüdiger Köppe Verlag
 | městno=Köln
 | lěto=2010
 | ISBN= 978-3-89645-719-6
 | ISSN=0937-3039
}}
;Wó jadnotliwych rěcach
* Hasan Çakır: Grammatik kurz & bündig Türkisch, ISBN 978-3-12-561667-7, boki 86-88 {{ref-de}}
* Hans-Peter Vietze: Lehrbuch der mongolischen Sprache, VEB Verlag Enzyklopädie Leipzig, 1988, ISBN 3-324-00242-7, boki 71-74 (-ж /-dź/ a -аад /-aad/), 91-92 (-вал /-val/), 130-131 (-тал /-tal/), 134-135 (-вч /-wč/), 140 (-саар /-saar/), 144-145 (-магц /-magc/) {{ref-de}}
* Kauderwelsch Band 68, Mongolisch Wort für Wort, ISBN 3-89416-258-9, boki 45-47 (-ж /-dź/ a -аад /-aad/), 64-66 (-вал /-val/, -вч /-wč/ a -магц /-magc/) {{ref-de}}
* Margarete I. Ersen-Rasch: Baschkirisch, Lehrbuch für Anfänger und Fortgeschrittene, Harrassowitz, 2099, ISBN 978-3-447-05730-1, boki 56 (-п /-p/ abo -еп /-ep/), 113 (-ғас /-ghas/), 119/152 (-май /-maj/), 158 (-ай /-aj/) {{ref-de}}

== Eksterne wótkaze ==
*[http://sprachen.sprachsignale.de/mongolisch/khkgramm4-2.html Wopis konwerba z kóńcowku -ж] {{ref-de}}
** [http://sprachen.sprachsignale.de/mongolisch/khkgramm2-3.html Wopis pśeběgowańskeje formy -ж байна] {{ref-de}}

[[Kategorija:Rěcywědna morfologija]]
[[Kategorija:Syntaksa]]
