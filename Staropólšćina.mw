'''Staropólšćina''' jo pomjenjenje [[Pólšćina|pólskeje rěcy]] w '''staropólskej dobje''', kótaraž jo trała wót IX. do XVI. stolěśa. W zachopjeńkach staropólskeje doby su se pokazali prědne rozdźěle mjazy jadnotliwymi [[Pódwjacornosłowjańske rěcy|pódwjacornosłowjańskimi rěcami]], wósebnje mjazy [[česko-słowakske rěcy|česko-słowakskeju]] a [[lechiske rěcy|lechiskeju]] kupku ([[pólšćina]], [[kašubšćina]], [[pomorjanšćina]], [[połobšćina]]).

Pó [[Dubjenje Pólskeje|dubjenju Pólskeje]] w lěśe [[966]] jo wjele póžyconkow z łatyńšćiny do staropólšćiny pśišło (pak pśez pósrědnjenje [[češćina|češćiny]], ako wětšyna nabóžninskeje terminologije, pak njepósrědnje w pózdźejšem casu) na pś. ''ańjoł'' → ''janžel'' wót łat. ''angelus'')

== Gramatika ==
W XIV. - XV. stolěśu zgubujotej se wót starosłowjańšćiny zdubnjonej casa zachadnosći [[aorist]] a [[imperfekt]], kótarejž hyšći w [[Swětokśicne prjatkowanja|''swětokśicnych prjatkowanjach'']]. Wót XV. stolěśa zhubujo se na stronach pólskego kralojstwa [[dual]] (na Górnej Ślazyńskej jo wón až do źinsajšnego pśetrał). Charakteristiske pśiznamje su byli teke relatiwne pronomeny ''jąż'' (kótaruž), ''jegoż'' (wó což, wó kogož), kótarejž wustupujotej w [[Bogurodzica|Bogurodzice]] a źinsa se wěcej njewužywaju.

== Wugrono ==
W běgu stolěśow jo staropólske wugrono wjele modifikacijam pódlažało. Eksistěrujo někotare rozdźěle w pśirownowanju ze źinsajšnym nowopólskim wugronom:
* pismik '''ł''' jo se wugronił ako t. p. "jawišćowe l" ('''[[Lateralny  alweolarny welarizěrowany aproksimant|ɫ]]''').
* pismik '''ą''' jo se cytał ako "nasalne a" ('''[[Mjazynarodny fonetiski alfabet|ã]]'''), togodla teke źinsajšny pšawopis  (pisanje "a" z [[ogonek|ogonkom]]).
* Jo eksistěrował teke zjaw [[wokalowa dłujkosć|wokaloweje dłujkosći]], wokale su měli dwě warianśe wugrona – dłujka abo krotka (dłujke o – '''ó''' – jo pśejšło do źinsajšnego '''[[Połzacynjony slězny wukulowaśony wokal|u]]''').

== Pisanje ==
[[Dataja:Book of Henryków.PNG|366px|thumb|right|Pisanje w Henrykowskich knigłach]]
[[Dataja:A z kazan swietokrzyskich.PNG|thumb|Kompjuterowe pisanje pismika "ą" w pisanju "[[Swětokśicne prjatkowanja|swětokśicnych prjatkowanjow]]"]]
Śěžkosć, na kótaruž [[srjejźowěk|sjrejźowěkowe]] [[pisaŕ|pisarje]], kótarež su wopytali rěc skodificěrowaś, jo było njepśiměrjenje [[łatyński alfabet łaciński|łatyńskego alfabeta]] do někotarych zukow pólskeje rěcy, na pśikład ''cz'', ''sz''. Z teje pśicyny jo se staropólska rěc rědko zapisała a njejo měła standardny pšawopis. Jaden pismik jo mógł někotare zuki pódawaś – na pś. '''s''' jo se cytał ako ''s'', ''sz'' abo ''ś''. Pisanje słowow jo se makało pśisamem dopołnje z pšawopisom  [[łatyńšćina|łatyńšćinu]], na pś. ''Bichek'' – Byczek, ''Gneuos'' – Gniewosz a p. Prědna zapisana staropólska sada, wó kótarejž wěmy, jo se zapisała wokoło  lěta 1270 na [[Ślazyńska|Ślazyńskej]] w t. p. [[Henrykowske knigły|henrykowskich knigłach]]: ''Day, ut ia pobrusa, a ti poziwai'' (originalne zněnje: "Daj, uć ja pobrusza, a ti pocziwaj" – źinsajšna pólšćina: "Daj, niech ja pomielę, a ty odpoczywaj" abo "Pozwól, że ja będę mełł, a ty odpocznij").

Prědne naraźenje zjadnotnjenja pšawopisa jo pśednjasł [[Jakub Parkoszowic]], profesor [[Jagiellońska uniwersita|Krakowskeje akademije]]. Reforma jo wobstojała w zawjeźenju rožkatych a kulowatych pismikow za rozeznawanje twardych a měkich konsonantow a zasejpódawanje [[wokalna dłujkosć|wokalneje dłujkosći]] pśez dwojne pisanje wokalow, na pś ''aa'' – /a:/. Ale naraźenje Parkoszowica njejo se pśiwzeło, a jogo teoretiske koncepcije njejsu namakali pókšacujucych.

== Pśikład ==
: ''Zawjeźenje do „Legendy wó swětem Aleksandrje”, pśestajoneje do pólskeje rěcy w XV. stolěśu:''
:: Ach, Królu wieliki nasz
:: Coż Ci dzieją Maszyjasz,
:: Przydaj rozumu k mej rzeczy,
:: Me sierce bostwem obleczy,
:: Raczy mię mych grzechów pozbawić
:: Bych mógł o Twych świętych prawić.

== Bibliografija ==
* Zenon Klemensiewicz – ''Historia Języka Polskiego'', Warszawa 1974, wyd. PWN (pólski)

[[Kategoria:Język polski|Staropolski, język]]
[[Kategoria:Zabytki staropolszczyzny|!]]

[[en:Old Polish language]]
[[pl:Język staropolski]]
[[szl:Staropolsko godka]]
