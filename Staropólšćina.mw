{{Infokašćik rěc
|barwa=Indoeuropska
|mě swójske=ięzyk Polſki
|mě serbske=Staropólšćina
|mortwa=jo
|kraje=niźi
|rěcnicy=
|klasifikacija=[[Indoeuropske rěcy]]<br />* [[Słowjańske rěcy]]<br />** [[Pódwjacornosłowjańske rěcy]]<br />*** [[Lechiske rěcy]]<br />**** [[Pólšćina]]
|pismiki= [[łatyński alfabet|łatyńske]]
|oficielna rěc=[[Pólšćina]]
|iso_639-1=pl
|iso_639-2=pol
|wikipedija=
}}
'''Staropólšćina''' jo pomjenjenje [[Pólšćina|pólskeje rěcy]] w '''staropólskej dobje''', kótaraž jo trała wót IX. do XVI. stolěśa. W zachopjeńkach staropólskeje doby su se pokazali prědne rozdźěle mjazy jadnotliwymi [[Pódwjacornosłowjańske rěcy|pódwjacornosłowjańskimi rěcami]], wósebnje mjazy [[česko-słowakske rěcy|česko-słowakskeju]] a [[lechiske rěcy|lechiskeju]] kupku ([[pólšćina]], [[kašubšćina]], [[pomorjanšćina]], [[połobšćina]]).

Pó [[Dupjenje Pólskeje|dupjenju Pólskeje]] w lěśe 966 jo wjele póžyconkow z łatyńšćiny do staropólšćiny pśišło (pak pśez pósrědnjenje [[češćina|češćiny]], ako wětšyna nabóžninskeje terminologije, pak njepósrědnje w pózdźejšem casu) na pś. ''ańjoł'' → ''janžel'' wót łat. ''angelus'')

== Gramatika ==
W XIV. - XV. stolěśu zgubujotej se wót starosłowjańšćiny zderbnjonej casa zachadnosći [[aorist]] a [[imperfekt]], kótarejž hyšći w [[Swětokśicne prjatkowanja|''swětokśicnych prjatkowanjach'']]. Wót XV. stolěśa zgubujo se w stronach pólskego kralojstwa [[dual]] (w Górnej Šlazyńskej jo wón až do źinsajšnego pśetrał). Charakteristiskej pśiznamjeni stej byłej teke relatiwnej pronomena ''jąż'' (kótaruž), ''jegoż'' (wó což, wó kogož), kótarejž wustupujotej w [[Bogurodzica|Bogurodzicy]] a źinsa se wěcej njewužywatej.

== Wugrono ==
W běgu stolěśow jo staropólske wugrono pódlažało wjele modifikacijam. Eksistěruju někotare rozdźěle w pśirownowanju ze źinsajšnym nowopólskim wugronom:
* pismik '''ł''' jo se wugronił ako t. p. "jawišćowe l" ('''[[Lateralny  alweolarny welarizěrowany aproksimant|ɫ]]''').
* pismik '''ą''' jo se cytał ako "nazalne a" ('''[[Mjazynarodny fonetiski alfabet|ã]]'''), togodla teke źinsajšny pšawopis  (pisanje "a" z [[ogonek|ogonkom]]).
* Jo eksistěrował teke zjaw [[wokalowa dłujkosć|wokaloweje dłujkosći]], wokale su měli dwě warianśe wugrona – dłujku abo krotku (dłujke o – '''ó''' – jo pśejšło do źinsajšnego '''[[Połzacynjony slězny wukulowaśony wokal|u]]''').

== Pisanje ==
[[Dataja:Book of Henryków.PNG|366px|thumb|right|Pisanje w Henrykowskich knigłach]]
[[Dataja:Litera_"ą"_z_Kazań_Świętokrzyskich.png|thumb|Computerowe pisanje pismika "ą" w pisanju [[Swětokśicne prjatkowanja|swětokśicnych prjatkowanjow]]]]
Śěžkosć, na kótaruž [[srjejźowěk|srjejźowěkowe]] [[pisaŕ|pisarje]], kótarež su wopytali rěc skodificěrowaś, su starcyli, jo było njepśiměrjenje [[łatyński alfabet|łatyńskego alfabeta]] do někotarych zukow pólskeje rěcy, na pśikład ''cz'', ''sz''. Z teje pśicyny jo se staropólska rěc rědko zapisała a njejo měła standardny pšawopis. Jaden pismik jo mógł někotare zuki pódawaś – na pś. '''s''' jo se cytało ako ''s'', ''sz'' abo ''ś''. Pisanje słowow jo se makało pśisamem dopołnje z pšawopisom  [[łatyńšćina|łatyńšćiny]], na pś. ''Bichek'' – Byczek, ''Gneuos'' – Gniewosz a p. Prědna zapisana staropólska sada, wó kótarejž wěmy, jo se zapisała wokoło  lěta 1270 w [[Šlazyńska|Šlazyńskej]] w t. p. [[Henrykowske knigły|Henrykowskich knigłach]]: '''Day, ut ia pobrusa, a ti poziwai''' (originalne zněnje: '''"Daj, uć ja pobrusza, a ti pocziwaj"''' – źinsajšna pólšćina: ''"Daj, niech ja pomielę, a ty odpoczywaj"'' abo ''"Pozwól, że ja będę mełł, a ty odpocznij"'')<ref> dolnoserbski: ''"Daj mě zemlaś, a ty wótpócni"''</ref>.

Prědne naraźenje zjadnośenja pšawopisa jo pśednjasł [[Jakub Parkoszowic]], profesor [[Jagiellońska uniwersita|Krakowskeje akademije]]. Reforma jo wobstojała w zawjeźenju rožkatych a kulowatych pismikow za rozeznawanje twardych a měkich konsonantow a zasejpódawanje [[wokalowa dłujkosć|wokaloweje dłujkosći]] pśez dwójne pisanje wokalow, na pś ''aa'' – /a:/. Ale naraźenje Parkoszowica njejo se pśiwzeło, a jogo teoretiske koncepcije njejsu se wót nikogo pókšacowali.

== Pśikład ==
: ''Zawjeźenje do „Legendy wó swětem Aleksandrje”, pśestajoneje do pólskeje rěcy w XV. stolěśu:''
:: '''Ach, Królu wieliki nasz'''
:: '''Coż Ci dzieją Maszyjasz,'''
:: '''Przydaj rozumu k'mej rzeczy,'''
:: '''Me sierce bostwem obleczy,'''
:: '''Raczy mię mych grzechów pozbawić'''
:: '''Bych mógł o Twych świętych prawić.'''

== Bibliografija ==
* Zenon Klemensiewicz – ''Historia Języka Polskiego'', Warszawa 1974, wyd. PWN (pólski)

== Pśispomnjeśa ==
<references />

[[Kategorija:Pólšćina]]
