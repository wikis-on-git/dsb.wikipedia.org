[[Dataja:Zalizn 5.jpg|thumb|right|Andrej Anatoljevič Zaliznjak]]
'''Andrej Zaliznjak''' ({{wrěcy|ru}} ''{{lang|ru|Андрей Анатольевич Зализняк}}'', ''Andrej Anatoljevič Zaliznjak'') (naroźony [[29. apryla]] [[1935]] w [[Moskwa|Moskwje]]) jo rusojski  rěcywědnik a cłonk Rusojskeje akademije wědomnosćow (pśedmjat literatury a rěcy).

== Wědomnostna biografija ==
Zaliznjak jo filologisku fakultu [[Moskowska statna uniwersita|Moskowskeje statneje uniwersity]] skóńcył, a pótom studěrował na Pariskej [[Sorbon]]je pla francojskego stukturista [[André Martinet]]. 

Wuknjo něnto na filologiskej fakulśe Moskowskeje statneje uniwersity (wósebnje w pśedmjaśe teoretiskeje a nałožowaneje [[rěcywěda|rěcywědy]]) a w uniwersitach [[Aix-en-Provence]], [[Paris]]a a [[Uniwersita Genfa|Genfa]]. W lěśe [[1987]] sta se z korespondowacym cłonkom Akademije wědomnosćow [[Sowjetski zwězk|Sowjetskego zwězka]], w lěśe [[1997]] jo bywał cłonk akademije. Wón źěła w Instituśe za slawistiku Rusojskeje akademije wědomnosćow.

== Źěła wó synchronistiskim wopisanju rusojskeje morfologije ==
Prědna monografija Zaliznjaka, ''Rusojska substantiwowa a adjektiwowa [[fleksija]]'' (''Русское именное словоизменение'', [[1967]]), jo był wopyt [[deklinacija (gramatika)|deklinaciju]] substantiwow, adjektiwow, pronomenow a numeralow w pisanej formje rusojskeje rěcy konsekwentne algoritmiski wopisaś. Studij rozpowěda wažne teoretiske problemy [[morfologija|morfologije]], dawa kšute definicije wopśimjeśow ''słowna forma'', ''gramatiski wóznam'', ''gramatiska kategorija'', ''akord-klaso'', ''[[genus]]'', ''akcentowa paradigma'' a druge. Wó gramatiskich kategorijach [[pad (gramatika)|pad]], [[gramatiske cysło|cysło]], genus a akord-klaso jo Zaliznjak wósebne nastawki pisał, źož se toś te fenomeny z typologiskeje perspektiwy rozpowědaju.

Ako pokročowanje idejow ''Rusojskeje substantiwoweje a adjektiwoweje fleksije'' jo se jawiła ''Gramatiski słownik rusojskeje rěcy'' ([[1977]], stwórty nakład w lěśe [[2003]]), źož jo za sto tysac rusojskich słowow precizny fleksijowy model daty (a klasifikacija toś tych modelow naraźona). Słownik, kótaryž jo Zaliznjak z ruku gromaźe nosył, jo bywała baza za praktiski wše kompjuterowe programy awtomatiskeje morfologiskeje analyzy rusojskeje rěcy (inkluziwnje programow za pytanje informacijow a awtomatiskego pśestajenje).

Monografija Zaliznjaka a jogo nejwažnjejše źěła wó powšyknej a rusojskej morfologiji se su zasej w lěśe 2002 nakładowali.

== Źěła w rěcy wopismow na brjazowych škórach ==
Wót lěta [[1982]] jo A.&nbsp;A.&nbsp;Zaliznjak systematiski rěc wopismow na brjazowych škórach z [[Velikij Nowgorod|Velikego Nowgoroda]] studěrował. Wón jo źěła wó namakanju wósebnosćow stareje nowgorodskeje narěcy wózjawił, wó jeje wósebnosći na rozdźěl k nadnarěcnej starorusojskej rěcy, wó [[ortografija|ortografiji]] a [[paleografija|paleografiji]] wopismow na brjazowych škórach a wó metodach jich datěrowanja. W lěśe [[1995]] jo wón spowšyknjowany studij ''Stary Nowgorodski dialekt'' wózjawił (drugi nakład jo se w lěśe [[2004]] wózjawił). Źěło wopśimjejo gramatiski wopis dialekta a komentěrowane teksty pśisamem wšych znatych nowgorodskich wopismow na brjazowych škórach.

== Analyza ''Rěcy wó wójarskem śěgnjenju Igora'' ==
Knigły ''Rěc wó wójarskem śěgnjenju Igora: doglěd rěcywědy'' ([[2004]]) jo gusto diskutěrowanemu problemoju awtentiskosći teksta ''[[Rěc wó wójarskem śěgnjenju Igora]]'' (''Слово о полку Игореве'') pósćona. Zaliznjak dopokaza, až by-li něchten tekst w 18. lětstotku falšował, by wjelicku mań preciznych znajobnosćow měś musał, kótarež jo rěcywěda faktiski akle w 19. a 20. lětstotku nadejšła. Eksistěruju kritiski wótwažowane rěcywědne argumenty pśeśiwo awtentiskosći teksta, naraźowane wót rozdźělnych awtorow. Pó powšyknej konkluziji Zaliznjaka jo wjelgin njewěrjobne, až jo ''Rěc wó wójarskem śěgnjenju Igora'' falšowana.

== Eksterne wótkaze ==
{{commonscat|Andrey Zaliznyak|Andrej Zaliznjak}}

{{DEFAULTSORT:Zaliznjak, Andrej}}
[[Kategorija:Roź. 1935]]
[[Kategorija:Muž]]
[[Kategorija:Rus]]
[[Kategorija:Slawist]]
