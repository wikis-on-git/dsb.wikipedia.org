[[Dataja:Longitude (PSF).png|thumb|Dlininowe krejze]]
[[Dataja:Grosskreis.svg|thumb|Naglěd kule. Wšykne dlininowe krejze (žołty) źěle kulu do dweju połojcowu – rowno tak ako ekwator (módry). Wóne su – 
ako druge pśeśěgnjone linije toś togo wobraza – wšykne wjelike krejze.]]

'''Dlininowe krejze''' su te [[Wjeliki krejz|wjelike krejze]] na ako kulowaty myslonem [[Zemski pówjerch|zemskem pówjerchu]], kótarež běže k pódpołnocno-pódpołdnjowemu směroju a du pśez woba [[Rotacija|rotaciskej pola]] [[Zemja|zemje]]. Kuždy dlininowy krejz zestaja se z dweju napśeśiwneju [[Meridian (geografija)|meridianowu]] (połkrejzow) a charakterizujo se togodla pśez pódawanje jadneje z jich ''[[Geografiska dlinina|geografiskich dlininow]]''.

== Dlininowy krejz a meridian ==

Tak laže na pś. na dlininowem krejzu 13,5° pódzajtšo: [[Greifswald]], [[Berlin]], [[Passau]] a [[Spittal an der Drau]] - rowno tak ako „mjazy nimi“ město [[Plzeň]] w [[Česka|Českej]], ako na pódpołnocy [[Šwedska|šwedski]] [[Karlstad]] a na pódpołdnju [[Palermo]] na [[Sicilska|Sicilskej]], [[Tripolis]] ([[Libyska]]) a [[Luanda]] ([[Angola]]). Gdy by my wjeliki krejz na drugu [[Zemski pówjerch|hemisferu]] pódlejšyli (pótakem my by na napśeśiwny [[Meridian (geografija)|meridian]] z geografiskeju dlininu 166,5° pódjwacor glědali), my by pśez Antarktis ku [[Cookowe kupy|Cookowym kupam]] a [[Kiribati]]jeju, a mimo [[Hawaii]]ja k [[Aleuty|Aleutam]] a [[Beringowa droga|Beringowej droze]] dojšli. Dlininowy krejz 13,5° pódzajtšo jo pótakem identiski z dlininowym krejzom 166,5° pódwjacor.

Rozdźěl mjazy dlininowym krejzom a meridianom wšak změšujo se cesto we wšednej rěcy [[Geografija|geografije]]. Za [[Astronom|astronomow]] běžy meridian pśez połne 360° na [[Njebjaska kula|njebjaskej kuli]], ale mysle pśi toś tom słowje głownje na jogo górnu połojcu. Tam kulminěrujo słyńco kužde [[Połdnjo|połdnjo]] (''meridies'' = [[połdnjo]]), mjaztym až běžy połnoc pśez niski wobłuk.

== Dokradnjejše wobglědowanje dlininowych krejzow ==

Zapśimjeśe ''dlininowy krejz'' póchada w samskej měrje z [[Matematika|matematiki]], geografije a [[Astronomija|astronomije]] - źož wužywa se teke kśiwe dlininowe krejze w nastupanju [[Ekliptika|ekliptiki]] (pózdatna cera  słyńca) a samo [[Ptaškowa droga|ptaškowu drogu]]. Ale teke [[Mjasecowa kórta|mjasecowe kórty]] maju swóje (selenografiske) dlininy, a w [[Astronawtika|astronawtice]] k planetam a za zaměry [[Póstajenje cery|póstajenja cery]] muse se cesto dosołnje hynac połožyś.

===Dlininowe krejze na zemi a drugich deforměrowanych kulach===

Gaž wobglědujomy zemju dokradnjejšej, ga njedajo se wěcej za [[Kula|kulu]] měś, ale jo trjeba nanejmjenjej jeje [[Zemske wopłonjenje|wopłonjenje]] zapśimjeś. [[Zemska pódoba]] jo rozmjej pśez wšednu rotaciju a jeje [[Centrifugalna móc|centrifugalnu móc]] na ekwatorje brjuchata a w polarnych regionach płońša ako kula jadnakeje wjelikosći. Rozdźěl w radiusach jo skóńcnje 21.387 metrow (abo 1:298,24 srědnego ekwatorowego radiusa wót 6.378.137 metrow).

Na idealnem [[Zemski elipsoid|zemskem elipsoiźe]] (kótaryž wótpowědujo až na 100 metrow [[Mórska głaźina|mórskej głaźinje]] resp. [[Geoid|geoidoju]]), su drje dlininowe krejze [[Elipsa|elipse]], ale nanejmjenjej wšykne jadnak dłujke. Na matematiskej zemskej pódobje geoida wšak maju snadnje njejadnake měritko. W [[Astrogeodezija|astrogeodeziji]] njedefiněruju se wěcej ako gładka linija, ale pśez jich zgromadnu [[Astronomiska dlinina|astronomisku dlininu]]. Njepšawidłownosći (až něźi 1 km napšawo/nalěwo wót srjejźneje meridianoweje rowniny) póchadaju z lokalnych a regionalnych wósebnosćow [[Zemja|zemskego śělesa]] a daju se pśez [[Anomalija śěžnosći|anomalije śěžnosći]] resp. [[Lotowe wótchylenje|lotowe wótchylenja]] modelěrowaś.

Něźi 10 raz wětše su toś te wótchylenja mjazy [[Geometrija|geometriskeju]] a [[Fyzika|fyzikaliskeju]] definiciju na wjelickem planeśe [[Jupiter (planet)|Jupiter]] (jowigrafiska dlinina/šyrina) a teke na [[Mars (planet)|Marsu]]. Cerwjony planet jo swójeje małkosći dla (51 % zemskego radiusa) drje lěbda wopłonjony, ale jasnje [[Wěcejwósowosć|tśiwósowy]].

=== Wjelikosć zemskich dlininowych a šyrinowych krejzow ===
Ako górjejce naspomnjone, su dlininowe krejze na (idealizěrowanej) zemi wšykne jadnak dłujke, mjaztym až radius [[Šyrinowy krejz|šyrinowych krejzow]] wóteběra z [[Kosinus|kosinusom]] geografiskeje šyriny k polam (''r = R·cos&nbsp;B''). 

Dokulaž wšykne dlininowe krejze kule su wjelike krejze, źěle (gromaźe ze swójim 180°-pendantom) zemju do pó dweju połojcowu. Cynje to teke na (wopłonjenem) zemskem elipsoiźe, tam wšak maju formu elipsow. 

Do połojcowu źěleca kakosć maju dlininowe krejze (resp. dlininowe elipse) ze [[Ekwator|zemskim ekwatorom]] zgromadne, kótaryž wšak jo ako nejdlejšy šyrinowy krejz na napšawdnej zemi wó 0,2&nbsp;‰ dlejšy: měri w mórskem niwowje 40.075 km, dlininowe krejze wšak jano 40.008 km.

== Metrowa konwencija ==
Gaž [[Francojska|francojske]] [[Wědomnostnik|wědomnostniki]] su wokoło 18. stolěśa definiciju [[Meter|metra]] pśewjadli, su póstajenje zemskeje wobměry z 4 x 10 milionow metrow planowali. Diferenca na 8 km na 40.000 km źo na njewótwrotne małe měrjeńske zmólki a zarzece [[Měridło|měridła]] dweju tegdejšeju ekspedicijowu ([[Lapska]] a [[Peru]]) slědk. Až njejsu kśěli meter šyrinowym krejzam, ale dlininowym krejzam pśiměriś, jo  pśedewšym ''dwě'' pśicynje měło:

# su wšykne šyrinowe krejze rozdźělnje dłujke (glej górjejce), dlininowe krejze pak jadnak dłujke.
# jo měrjenje geografiskeje ''šyriny''&nbsp;–&nbsp;pótakem [[Rozměrjenje zemje|rozměrjenje zemje]] k pódpołnocno-pódpołdnjowemu směroju&nbsp;–&nbsp;až do zinsa lažčej pśewjeźujobne ako pśez geografisku dlininu k pódzajtšno-pódwjacornemu směroju.

Metrowa konwencija pak njejźo direktnje na měrjenja w Lapskej a Peruwje slědk, ale na rozměrjenje źělnego kusa meridianowego kwadranta (běrtyl wjelikego krejza, kótaryž běžy pśez Paris). Wobej astronoma [[Jean-Baptiste Joseph Delambre]] a [[Pierre Méchain]] stej ceru wót [[Dünkirchen]]a až do [[Barcelona|Barcelony]] (něźi 10° šyrinoweje diference) z trigonometriskimi srědkami rozměriłej a stej šyrinowu diferencu z astronomiskimi srědkami zwěsćiłej. Pó měnjenjach wó formje zemje, kótaraž jo se w rozměrjenjach w [[Peru|Peruwje]] a [[Lapska|Lapskej]] (blisko ekwatora a pódpołnocnego pola) zwěsćiła, jo se dała z togo dłujkosć cełkownego kwadranta woblicyś. Pśi tom pśiźo k systematiskim měrjeńskim zmólkam Méchaina, kótarež jo z pedanterije pódtłocył.<ref>Ken Alder: ''Das Mass der Welt''. Bertelsmann Verlag, München 2002</ref> Toś te zmólki su naslědku k njedokradnemu póstajenjeju metrowego standarda wjadli.

== Glědaj teke ==
* [[Šyrinowy krejz]]

== Žrědło ==
<references />

[[Kategorija:Matematiska geografija]]
