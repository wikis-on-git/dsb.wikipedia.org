<!--{{cytanja gódny}}-->
{{infokašćik rěc
|Barwa=Indoeuropska
|mě swójske=-<ref>Swójske mě njejo znate</ref>
|mě serbske=Stary Nowgorodski dialekt
|kraje=[[Nowgorodska federalna republika]] (hist.),<br />
[[Pskowska federalna republika]] (hist.)
|region=pódwjacorne źěle Nowgorodskeje zemi<br />Pskowska zemja
|rěcnicy=
|wumarła=wót XV. lětstotka; Někotare wósebnosći<br />su se w pódpołnocnych dialektach zachowali.
|klasifikacija=[[indoeuropske rěcy]]
*[[słowjańske rěcy]]
**[[pódzajtšnosłowjańske rěcy]]
***Stary Nowgorodski dialekt
|družyna pisma=[[Kyriliski alfabet]]
|oficielna rěc=
|iso_639-1=
|iso_639-2=
|iso_639-2t=
|iso_639-3=
|wikipedija=
|komentar=
}}

'''Stary Nowgorodski dialekt''' (rusojski: ''Древненовгородский диалект'') mjenjujo se słowjański dialekt, kótaryž jo na rěcnych pomnikach z brjazoweje škóry wužywał, kótarež su se w Nowgorodskem regionje Rusojskeje nadejšli. Dialekt jo se až do 15. lětstotka w [[Nowgorodska federalna republika|Nowgorodskej federalnej republice]] wužywał. Zapśimjeśe stwórił jo [[Andrej Zaliznjak]]. Staronowgorodski dialekt wótchyla se we wjele pozicijach wót starorušćiny. W dokumentach wužywana rěc ma wjele znamjenjow, kótarež njejsu typiske za druge pódzajtšnosłowjańske dialekty (a teke howacej za druge słowjańske rěcy).

Stary Nowgorodski jo se pó dobyśu Nowgoroda pśez Moskowitow w lěśe [[1478]] zgubił. Někotare narěcne wósebnosći pak se hyšći dłujko na Nowgorodskem teritoriju su źaržali (cokanje, pismik ''ять'' ({{Unicode|ѣ}}) město ''ы'' w genitiwje sg. a-zdonkow atd.).

__TOC__

[[Dataja:Birch bark alphabet of Novgorod.jpg|thumb|right|Alfabet na wopismje na brjazowych škórach, 1025-1050<ref>[http://gramoty.ru/index.php?act=full&id=603 Wó wopismje na rusojskej stronje] {{ref-ru}}</ref>]]

== Rěcne pśiznamjenja ==
Staronowgorodski dialekt wuznamjenijo se mjaz drugim pśez slědujuce rěcne wósebnosći:
*''Modus relativus'', kótaryž eksistěrujo howacej jano w krotkozajtšnej kupce pódpołdnjosłowjańskich rěcow.

'''Morfologiske pśiznamjenja'''
*nominatiw singular o-zdonkow ma kóńcowku -''e'' (město starorusojskego -''ъ''), na pś. ''brate'' "bratš" (pśir. rusojski ''брат'' (brat)), ''Иване'' (rusojski: 'Иван', pśir. starorusojski ''Иванъ''), ''старе'' "stary" (rusojski: 'старый', pśirownaj starorusojski ''старъ''), ''кето'' "chto" (rusojski: 'кто', pśirownaj starorusojski ''к-ъ-то'');
*genitiw singular а-deklinacije jo měł kóńcowku -{{Unicode|ѣ}} město starorusojskego -ы (''у жен{{Unicode|ѣ}}'' město rusojskeje formy ''у жены'' "pla žony").
*Pódawanje směra z pomocu datiwa bźez prepozicije, na pś. ''idi Pliskovu'' "źi do Pskowa".

'''Fonologiske pśiznamjenja'''
*njepśewjeźona druga palatalizacija, kótaraž jo howacej pśiznamje wšyknych słowjańskich rěcow, (w zdonkach — ''к{{Unicode|ѣ}}ле'' 'ceły' (pśir. rusojski целый, starorusojski: ц{{Unicode|ѣ}}лъ), ''х{{Unicode|ѣ}}де'' 'šery' (pśir. rusojski седой, starorusojski: с{{Unicode|ѣ}}дъ), pśed kóńcowkami — na pś. datiw sg. ''rěkě'' "(k) rěce" (pśir. rusojski (к) реке), ''ног{{Unicode|ѣ}}'' "noze" (pśir. rusojski ноге, starorusojski: ноз{{Unicode|ѣ}}), ''рук{{Unicode|ѣ}}'' "ruce" (pśir. rusojski руке, starorusojski: руц{{Unicode|ѣ}}) atd.);
*zdźaržanje protosłowjańskego *''kv'', *''gv'' (kaž w pódwjacornosłowjańskich rěcach). Toś tej kupce njejstej pótakem pśed prědnymi wokalami do ''cv'' resp. ''zv'' pśejšłej. Na pś. ''květ'' "barwa", ''гв{{Unicode|ѣ}}зда'' [gvězda] "gwězda" (pśirownaj rusojski ''цвет'' [cvet], ''звезда'' [zvezda], starorusojski: зв{{Unicode|ѣ}}зда);
*źělne njepśewjeźenje tśeśeje palatalizacije /x/, na pś. ''vьx''- "wš-" (w słowach kaž wšo, wšykno, wše), pśirownaj ''вс''- w modernej rušćinje a starorusojske ''вьс'');
*Wótpóranje fonologiskego rozdźěla mjaz ''c'' a ''č'', na pś. ''ноць'' "noc" (pśirownaj starorusojske ''ночь'').
*Změna *tl a *dl na ''кл, гл'', na pś. ''клещь'' (rusojski: 'лещ'), ''привегле'' (rusojski: 'привёл', pśirownaj starorusojski ''привелъ''). W rušćinje stej se kupce, kaž pokazuju górne pśikłady, howacej na ''l'' zjadnoriłej. Pódobne wuwiśe kaž w Starem Nowgorodskem dialekśe eksistěrujo w dolnoserbskich dialektach: tłušty > kłusty, pśir. teke górnoserbske ''klama'' pla ''tlama''.

== Pśikłada ==
=== Kriminalny pad: Nowgorodne wopismo na brjazowej škórje, nr. 109 ===
[[Dataja:Birch bark N109.jpg|thumb|Wopismo na brjazowej škórje nr. 109, c. 1100, Nowgorod]]
(Mjaz kóńcom 11. lětstotka a lětom 1110, wuryte w 1954)
==== Originalny tekst (z pśidatnymi proznymi znamjenjami mjazy słowami) ====
{| style="background-color:#f2f2f4;"
|грамота : ѡтъ жизномира : къ микѹле : кѹпилъ еси : робѹ : плъскове : а ныне мѧ : въ томъ : ѧла кънѧгыни : а ныне сѧ дрѹжина : по мя порѹчила : а ныне ка : посъли къ томѹ : моужеви : грамотѹ : е ли ѹ него роба : а се ти хочѹ : коне кѹпивъ : и кънѧжъ мѹжъ въсадивъ : та на съводы : а ты атче еси не възялъ кѹнъ : техъ : а не емли : ничъто же ѹ него :<ref>[http://gramoty.ru/index.php?no=109&act=full&key=bb Informacije wó teksće 109 z rusojskim pśełožkom] {{ref-ru}}</ref>
|}

==== Pśełožk ====
<!--
And I want to buy a horse and have the magistrate (the "prince's man") sit on it and initiate a svod [the legal procedure to trace a whole buying chain back to the original seller and ultimately the thief]. And if you have not taken the money, do not take anything from him [i.e. the slave-trader, because otherwise the whole plan might leak out].-->

'Pismo (wót) Žiznomira (k) Mikuli: Sy w Pskowje njewólnicu kupił, a za to jo mě Kněni (za)jała. ''[Nejskerjej jo była wóna njewólnicu spóznała ako jadnu, kótaraž jo była se jej kšadnuła a Žiznoměr jo někak do teje wěcy spleśony, snaź ako swójźbny Mikule abo jogo wikowański partner.]'' Ale pótom jo družyna (swójźba, žona) za mnjo rukowała. A něnto pósćel tomu mužoju ''[wót kótaregož sy njewólnicu kupił]'' list, až ma (dalšu) njewólnicu. ''[Toś ta druga njewólnica by se musała pśepódaś kněni za cas, w kótaremž by rubjona njewólnica ako "corpus delicti" trěbna była, tak dłujko ako njejo wujasnjone, chto jo był paduch.]'' A com, ako som konja kupił a kněžojskego muža na njogo sadnuł, k napśeśiwostajenju pśiś. A ty, jolic hyšći njejsy pjenjeze wzeł, njewzej nic wót njogo ''[wót wikowarja njewólnikow, howacej mógł se plan mimo kuliś.]''.'

=== Pśepšosenje: Nowgorodne wopismo na brjazowej škórje nr. 497 ===
[[Dataja:Beresta.jpg|thumb|Wopismo na brjazowej škórje nr. 497, c. 1340-90, Nowgorod]]
(mjazy 1340 a 1380; wuryte w 1972)
==== Originalny tekst (z pśidatnymi proznymi znamjenjami mjazy słowami) ====
{| style="background-color:#f2f2f4;"
|поколоно ω гаврили ω посени ко зати моемоу ко горигори жи коумоу ко сестори моеи ко оулите чо би есте поихали во городо ко радости моеи а нашего солова не оставили да бого вамо радосте ми вашего солова вохи не осотавимо<ref>[http://gramoty.ru/index.php?no=497&act=full&key=bb Informacija wó teksće 497 z rusojskim pśełožkom] {{ref-ru}}</ref>
|}

==== Pśełožk ====
Póstrow wót Gawrile Posenje k mójomu swakoju, kmótšoju Grigori a k mójej sotše Ulita. Jolic wej tola k mójej radosći stej do města jěłej, a stej naše słowo (''abo'' naše rozgrono?) njezabydnułej. Daś Bog wam radosć da. My wšykne njezabydnjomy waše słowo (''abo'' waše rozgrono?).

== Stawizny ==
[[Dataja:Rus-1389-lg.png|thumb|300px|left|Stary Nowgorodski dialekt]]
Stary Nowgorodski dialekt wěcej jo njewužywał pó dobyśu Nowgoroda pśez Moskowitow w lěśe [[1478]]. (Pśi tom su někotare wósebnosći južo jěsnjej zgubili. Na pśikład jo gustosć wužyśa kóńcowki -e wóteběrał, pśi nominatiwje muskego genusa.).

Někotare narěcne wósebnosći pak se hyšći dłujko w [[pódpołnocna rusojska narěc|pódpołnocnej rusojskej narěcy]] su źaržali ([[cokanje]], pismik ''ять'' ({{Unicode|ѣ}}) město ''ы'' w genitiwje atd.).

Znate su pśedewšym [[Wopisma na brjazowych škórach|wopisma na brjazowych škórach]] (rusojski: берестяные грамоты), kótarež su zwětšego w cystej narěcy napisane a jano wótergi jawi se naddialektalny wliw a wótbłyšć cerkwinosłowjańskich normow, a wopisma na drjewjanych "cylindriskich zamkach" měchow běricow<ref>{{Literatura|awtor = Янин В. Л.|titel = Очерки истории средневекового Новгорода|lěto = 2008}}</ref>. Někotare stare Nowgorodske dialektizmy se su teke do śišćanych rěcnych pomnikow dostali. Pomocne pśi rekonstrukciji narěcy jo był źiwanje a pśeslěźenje nacasnych pódpołnocnorusojskich narěcow k pśirownowanju.

{{Citat2|С историко-лингвистической точки зрения, в XI-XV вв. совокупность местных идиомов Новгородской земли образовывала пучок диалектов, развитие которого в самостоятельный язык было прервано с концом новгородской независимости и включением Новгородской земли в состав Московского государства (т. е. это своего рода предъязык, которому не суждено было развиться дальше этой фазы)<ref>{{Literatura|awtor = Зализняк А. А. |titel = Древненовгородский диалект|lěto =2004|bok = 7}}</ref>.}}

== Nožki ==
<references/>

== Žrědła ==
Wědomnostna literatura wó Starem Nowgorodskem dialekśe eksistěrujo dotal jano w Rušćinje:
*[[Зализняк, Андрей Анатольевич|А. А. Зализняк]]. [http://gramoty.ru/_gramoty/dnd/full/ Древненовгородский диалект]. М., [[1995]] (2-е изд., М., [[2004]]).
*[[Walentin Janin|Janin, Walentin Lawrentjevič]]. Я послал тебе бересту... (Ja poslal tebe berestu...) ("Ja sym tebje wopismo na brjazowej škórje pósłał ...") 3. nakł, z dosłowom wót A.A. Zaliznyak. Moskwa 1998.
*[http://gramoty.ru/ Древнерусские берестяные грамоты] Bok wó wopismach na brjazowej škórje

{{Nawikašćik słowjańske rěcy}}
{{-}}

[[Kategorija:Słowjańske rěcy]]
[[Kategorija:Wumarłe rěcy]]
[[Kategorija:Rěcywěda]]

{{Link GA|eo}}
