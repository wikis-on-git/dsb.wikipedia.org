'''Drjewjanopołobšćina''' abo drjewjańšćina jo [[pódwjacornosłowjańske rěcy|pódwjacornosłowjańska rěc]]. Wóna słuša do [[lechiske rěcy|lechiskeje pódkupki]], ako [[pólšćina|pólšćina]] abo [[kašubšćina|kašubšćina]]. Wóna jo se powědała w regionje źinsajšnego [[Hannoverski Wendland|Wendlanda]] pla [[Hannover|Hannovera]] w [[Nimska|Nimskej]]. Slědna wósoba, kenž jo wuměła drjewjański powědaś, jo 1756 zamrěła.

==Žrědła drjewjańšćiny==

Wažnej žrědle Drjewjanopołobšćiny stej "[[Vocabularium Venedicum|Vocabularium Venedicum]]" Wustrowskego fararja (pastora) Christiana Henninga a "[[Wendlandchronik|Wendlandchronik]]" (jano ako wótpis zdźaržana) Süthenskego šołty Johanna Paruma Schultza. Wažne źěła pśi pśeslěźenju Drjewjańšćiny su wugbali Gottfried Willhelm Leibnitz (1646 - 1716), serbski rěcywědnik [[Arnošt Muka|dr. Arnošt Muka]] (1854 - 1932) a slawist a filologa prof. dr. Reinhold Olesch (1910 - 1990), kenž jo zestajił "Thesaurus Linguae Dravaenopolabicae".

==Problemy==

Problem pśi pśespytowanju drjewjańšćiny stej njejadnotny [[pšawopis|pšawopis]] a felujuca [[ortoepija|ortoepija]]. Wětšynu zdźaržanych tekstow a fragmentow su napisali luźe, kenž su mjaztym zgubjonu [[nižonimšćina|nižonimsku narěc]] powědali. Togodla njejo móžno pšawe wugranjanje rekonstruěrowaś. Mimo togo ma kužde žrědło se wót drugich wótchylajucy pšawopis. K tomu pśiźo, až su póspyty drjewjańšćinu napisaś a tak zdźaržaś akle zachopili, gaž jo jeje rěcny system južo zachopił rozpadowaś. Na to teke pokazuju kradu wobgranicowany zdźaržany wokabular a wjelika licba [[póžyconka|požyconkow]].

==Pśirownujuca lisćina słowow==

{| class="prettytable" 
! [[nimšćina|nimski]]
! [[połobske rěcy|połobski]]
! [[pólšćina|pólski]]
! [[dolnoserbšćina|dolnoserbski]]
! [[górnoserbšćina|górnoserbski]]
! [[češćina|česki]]
! [[rušćina|rusojski]]
|-
| Mensch
| clawak, clôwak
| człowiek
| cłowjek
| čłowjek
| člověk
| человек (tschelowek)
|-
| Abend
| vicer
| wieczór
| wjacor
| wječor
| večer
| вечер (wetscher)
|-
| Bruder
| brot
| brat
| bratš
| bratr
| bratr
| брат (brat)
|-
| Tag
| dôn
| dzień
| źeń
| dźeń
| den
| день (den)
|-
| Hand
| ręka
| ręka
| ruka
| ruka
| ruka
| рука (ruka)
|-
| Herbst
| prenja zaima, jisin
| jesień  
| nazymje
| nazyma
| podzim
| осень (ossen)
|-
| Schnee
| sneg
| śnieg
| sněg
| sněh
| sníh
| снег (sneg)
|-
| Sommer
| lato
| lato
| lěśe
| lěćo
| léto
| лето (leto)
|-
| Schwester
| sestra
| siostra
| sotša
| sotra
| sestra
| сестра (sestra)
|-
| Fisch
| ryba
| ryba
| ryba
| ryba
| ryba
| рыба (ryba)
|-
| Feuer
| widin
| ogień
| wogeń
| woheń
| oheň
| огонь (ogon)
|-
| Wasser
| wôda
| woda
| woda
| woda
| voda
| вода (woda)
|-
| Wind
| wjôter
| wiatr
| wětš
| wětřik, wětr
| vítr
| ветер (weter)
|-
| Winter
| zaima
| zima
| zymje
| zyma
| zima
| зима (sima)
|}

==Wótkaze==

*[http://www.wizlaw.de/html/polabisch.html - boki z pśikładami]
*[http://www.unischaft.gmxhome.de/archiv/0205/34.html - drjewjanopołobšćina we Wendlanźe]

[[kategorija:Pódwjacornosłowjańske rěcy]]
