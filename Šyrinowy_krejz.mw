[[Dataja:Latitude (PSF).png|thumb|Šyrinowe krejze]]
[[Dataja:Breitenkreis-und-Nullmeridian.png|thumb|Šyrinowy krejz (cerwjony)]]
'''Šyrinowe krejze''' su [[Krejz (geometrija)|krejze]] na (idealizěrowanem) pówjerchu zemje z konstantneju [[Šyrina|geografiskeju šyrinu]] ''β'', kótarež běže [[Paralelny (geometrija)|paralelnje]] k [[Ekwator|ekwatorowej rowninje]] k pódzajtšno-pódwjacornemu směroju.

Mjaztym až wšykne [[Dlininowy krejz|dlininowe krejze]], kótarež běže padorownje k šyrinowym krejzam, su [[Wjeliki krejz|wjelike krejze]], su šyrinowe krejze powšyknje [[Mały krejz|małe krejze]] – mimo ekwatora, kótaryž ako ''nulowy šyrinowy krejz'' źěli zemju do [[Pódpołnocna połkula|pódpołnocneje]] a [[Pódpołdnjowa połkula|pódpołdnjoweje hemisfery]]. Dalšne wósebne šyrinowe krejze su [[Wobrotny krejz|wobrotnej krejza]] a [[Polarny krejz|polarnej krejza]], kótarež dostawaju wuznam za [[staw słyńca]] w běgu [[Lětny cas|lětnych casow]] pśez [[kśiwosć ekliptiki]]. Teke definicija [[Klimowa cona|klimowych conow]] póśěgujo se na wěste šyrinowe krejze.

Wótstawk dweju šyrinoweju krejzowu z rozdźělom jadnogo stopnja šyriny jo pśerěznje něźi 111&nbsp;km, jo wšak [[Wopłonjenje zemje|wopłonjenja zemje]] dla w bliskosći ekwatora mjeńšy ako w ekstremnje pódpołnocnych a pódpołdnjowych šyrinach. Pódobna zmólka by było woblicenje dłujkosći šyrinowych krejzow ako ''2[[Krejzna licba|π]]R·[[Kosinus|cos]]&nbsp;β'' z konstantnym [[Zemski radius|zemskim radiusom]] ''R''.

== Šyrinowe krejze ako granice ==
Šyrinowe krejze wužywaju se cesto ako [[Politiska granica|granica]] mjazy krajami abo regionami, pśedewšym w [[Pódpołnocna Amerika|Pódpołnocnej Americe]].

* 49 stopnjow pódpołnoc: Źěl granice mjazy [[Zjadnośone staty|USA]] (Pd) a [[Kanada|Kanadu]] (Pn)
* 45 stopnjow pódpołnoc: Granica mjazy [[Vermont]]om (Pd) a Kanadu (Pn), granica mjazy [[Wyoming]]om (Pd) a [[Montana|Montanu]] (Pn)
* 42 stopnjow pódpołnoc: Granica mjazy [[Kaliforniska|Kaliforniskeju]] (Pd) a [[Oregon]]om (Pn), źěl granice mjazy [[Pensylwaniska|Pensylwaniskeju]] (Pd) a [[New York (zwězkowy stat)|New York]] (Pn)
* 41 stopnjow pódpołnoc: Źěl granice mjazy [[Kolorado]]m, [[Utah]]om (Pd), Wyomingom a [[Nebraska|Nebrasku]] (Pn)
* 40 stopnjow pódpołnoc: Granica mjazy Nebrasku (Pn) a [[Kansas]]om (Pd)
* 38 stopnjow pódpołnoc: Granica mjazy pódpołnocneju a pódpołdnjoweju Koreju w lěśe 1945
* 37 stopnjow pódpołnoc: Granica mjazy Utahom, Koloradom a Kansasom (Pn) ako teke [[Arizona|Arizonu]], [[New Mexico]] a [[Oklahoma|Oklahomu]] (Pd)
* 36 stopnjow 30' pódpołnoc: Granica mjazy statami njewólnikarjow na pódpołdnju a statami ze zakazom njewólnistwa na pódpołnocy Zjadnośonych statow
* 35 stopnjow pódpołnoc: Granica mjazy [[Tennessee]] (Pn) ako teke [[Mississippi (zwězkowy stat)|Mississippi]], [[Alabama|Alabamu]] a [[Georgia]] (Pd)
* 32 stopnjow pódpołnoc: Źěl granice mjazy New Mexico (Pn) a [[Teksas]]om (Pd)
* 26 stopnjow pódpołdnjo: Źěl granice mjazy [[South Australia]] (Pd) ako teke [[Northern Territory]] a [[Queensland]] (Pn)

== Glědaj teke ==
* [[Dlininowy krejz]]

[[Kategorija:Matematiska geografija]]
