{{Infokašćik wósoby
| mě = Detlef Kobjela
| wobraz= Detlef Kobjela 2010.jpg
| Wopisanje = 
| datum naroźenja = 7. apryla 1944 
| rodna wjas = [[Rogozno]]
| datum wumrěśa= 18. maja 2018
| městno wumrěśa=
}}
'''Detlef Kobjela''', nim. Detlev Kobela (roź. 7. apryla [[1944]] w [[Rogozno|Rogoznje]], wum. 18. maja [[2018]] w [[Budyšyn]]je<ref>[https://www.nowycasnik.de/index.php/dsb/component/k2/item/4834-serbski-komponist-detlef-kobjela-jo-njabogi Gregor Wieczorek,  Serbski komponist Detlef Kobjela jo njabogi, ''Nowy Casnik'', 23.05.2018]</ref>) jo był serbski komponist a muzikolog.

Kobjela jo se naroźił 7. apryla 1944 w Rogoznje. Za swójich źiśecych dnjow jo wón pomagał nanoju w pjakaŕni. Tam jo Kobjela słyšał teke prědne serbske słowa. Serbska jo była teke rěc jogo starki. Wót nana jo wón dostał pódpěru w muzikaliskem wukubłanju.

Wón jo wuknuł  w serbskej wušej šuli w Chóśebuzu. Studěrował jo pedagogiku za muziku, germanistisku a wědomnosć za muziku na Humboldtowej Uniwersiśe w Barlinju. Pśi drogowanju ze starym pśijaśelom z wušej šuli jo wón póznał swóju žeńsku Mariju. Pód jeje wliwom jo Kobjela namakał drogu k serbskej rěcy a komponěrowanju. Wónej stej měłej dwě góleśi.

Wót 1970 až do 1980 jo Kobjela był wědomnostny sekretaŕ źěłowego krejza serbskich muzikarjow. Mimo togo jo wón był muzikaliski dramaturg a šefowy dramaturg w [[Serbski ludowy ansambel|Serbskem ludowem ansamblu]]. Wót 1990 až do 1995 jo Kobjela teke był tam intendant. Wón jo cynił filmowu muziku a chorowu muziku.

==Publikacije==
* ''Doma rědnje jo. Dolnoserbski spiwnik'', zestajił a wudał Detlef Kobjela, Budyšin 1996.
* ''Vom Regenzauberlied bis zur wendischen Pop-Ballade. Ein Beitrag zur Musikgeschichte der Lausitz unter besonderer Darstellung der niedersorbischen Musikgeschichte'', Podstupim (''[[Podstupimske pśinoski k Sorabistice]]'' Nr. 3; gromaźe z Wernerom Měškankom), Podstupim 2000. 

== Nožki ==
<references />

==Wótkaze==
* [https://www.rbb-online.de/radio/sorbisches_programm/AktuelleTeaser/der-sorbische-komponist-detlef-kobjela.html Dopomnjeśe na Detlefa Kobjelu]
* [https://www.youtube.com/watch?v=qScHfM1nPow Detlef Kobjela, ''Drei Präludien'' z cejdejki ''Neue Musik aus Brandenburg'']

{{DEFAULTSORT:Kobjela, Detlef}}
[[Kategorija:Serb]]
[[Kategorija:Komponist]]
[[Kategorija:Roź. 1944]]
[[Kategorija:Wum. 2018]]
[[Kategorija:Muž]]
