'''Helmut Josef Michael Kohl''' (* 3. apryla 1930 w [[Ludwigshafen|Ludwigshafenje]]) jo [[Nimska|nimski]] [[Kśesćijańsko-demokratiska unija Nimskeje|kśesćijańskodemokratiski]] politikaŕ a jo był wót [[1982]] do 1998 ako wjednik carno-žołtego kněžarstwa šesty zwězkowy kanclaŕ Nimskeje. W běgu politiskego žywjenja statkował ako ministarski prezident [[Rheinland-Pfalcojska|Rheinland-Pfalcojskeje]] (1969–76), zwězkowy pśedsedaŕ strony CDU (1973–98) a wjednik opozicije w zwězkowem sejmje (1976–82).

Pó złamanju cerwjeno-žołteje koalicije a wuspěšnem wótgłosowanju wó wugronjenju njedowěry pśeśiwo kanclarjeju Helmutej Schmidtoju (SPD) bu Kohl dnja 1. oktobra [[1982]] za šestego zwězkowego kanclarja wólony. Wón jo nawjedował koaliciju stronow CDU/CSU a [[Freie Demokratische Partei|FDP]] až do lěta 1998, gaž jo zgubjował we wólbach swóju wětšynu. Helmut Kohl jo ze 16 lětami w zastojnstwje nejdlej amtěrujucy zwězkowy kanclaŕ Nimskeje až do źinsajšnego.

Pód nawjednikom Kohla stej zjadnośiłej se w lěśe 1990 [[Nimska demokratiska republika|NDR]] a ZRN pó 41 lětach znowa, cogoždla ma wón wósebnje w konserwatiwnych krejzach pśimě „kanclaŕ jadnoty“.

== Wótkaza ==
* [http://www.helmut-kohl.de/ www.helmut-kohl.de Webstrona Konrada Adenaueroweje załožby wó Helmuśe Kohlu]<div style="cursor: pointer; width: 16px; height: 16px;display: inline-block;" ce7ef57fb948="helmut-kohl.de"> </div>
[[Kategorija:Muž]]
[[Kategorija:Nimski politikaŕ]]
[[Kategorija:Roź. 1930]]
[[Kategorija:Wótpósłańc zwězkowego sejma]]
[[Kategorija:Zwězkowy kanclaŕ Nimskeje]]
[[Kategorija:Cłonk CDU]]
