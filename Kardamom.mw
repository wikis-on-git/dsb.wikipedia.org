[[image:Koeh-057.jpg|thumb|right|230px|Kardamom (''Elettaria cardamomum'')]]
[[image:Elettaria cardamomum2.jpg|thumb|right|230px|Kapsle a semjenja]]
'''Kardamom'''  - jo rostlina ze swójźby ''Zingiberaceae'', kótaraž se wužywa jako wěrca.

== Wopisanje ==
 
Kardamom jo wěcejlětna rostlina ze sylnym [[ricom|ricomom]]. Jadnotliwe [[spło|spła]] z wjele [[łopjeno|łopjenami]] su zwjetšego 2-3 metrow wusoke, wuwzaśnje maju až 5,5 m. [[wogonk|Wogonk]] z [[kwiśonka|kwiśonkami]] wurosćo z pó zemi łazecymi [[wogonk|wogonkow]] a jo až 1,5 metrow wusoki. [[kwiśonka|Kwiśonki]] su zrědowane w [[kisć|kisći]] a maju blědomódre [[łopjeno|łopjena]] ze žołtymi kšomami. [[płod|Płody]] su zeleno-žołte, słomowate kapsle z tśimi bokami. W kuždej kapsli jo 16-24 šedo- až cerwjenobrunych njepšawidłownych [[semje|semjenjow]]. 


== Póchad ==

Kardamom pśiźo z pódpołdnjoweje [[Indiska|Indiskeje]] a [[Sri Lanka|Sri Lanka]]. Indiski kardamom jo mjeńšy, ale wěcej aromatiski. Kardamom źinsa eksportujo teke [[Guatemala|Guatemala]], [[Tanzanija|Tanzanija]] a [[Vietnam|Vietnam]].


==Wužywanje w kuchni==

W kardamomowych semjenjach jo etericki wolij, kótaregož dla maju wěrcowane, słodko-wótše aroma. Dokulaž wóne lažko wuwónjaju, jo lěpjej kardamom wobchowaś w kapslach a semjenja wuprojś pśed wužywanim a hakle pón je zetrěś.

Kardamom jo rozšyrjony pśedewšym w aziatiskej kuchni. W europskej kuchni se wužywa pśi pjacenju gódownego pjacywa, na pś. [[paprjeńc|paprjeńca]]. Mimo togo se wužywa teke za [[jěšnica|jěšnice]], [[liker|likery]] a jako źěl wěrcowych měšanjow. Pśi gótowanju arabiskego [[kafej|kafeja]] jo z wašnjom, wěrcowaś [[kafej|kafej]] z kardamomom. Rowno tak se wužywa za gótowanje [[tej|teja]] z mlokom, kótaryž se tradicionelnje serwěrujo pó [[islam|islamskem]] zajtšnem bjatowanju.



<gallery>
Image:Cardamom-Dried-Seeds01.jpg|Wšakorake kšacenje pśi zgótowanju kardamomowego pulbjerja .
</gallery>

== Weblinks ==

* [http://www.uni-graz.at/~katzer/germ/Elet_car.html Gernot Katzers Gewürzseiten]
* [http://www.giftpflanzen.com/elettaria_cardamomum.html Inhaltsstoffe des Kardamoms]

{{Commons|Elettaria cardamomum|Kardamom}}

[[Kategorie:Ingwergewächse]]
[[Kategorie:Gewürzpflanze]]
[[Kategorie:Gewürz]]

[[bg:Кардамон]]
[[cs:Kardamovník obecný]]
[[en:Cardamom]]
[[eo:Kardamomo]]
[[es:Cardamomo]]
[[fi:Kardemumma]]
[[fr:Cardamome]]
[[he:הל]]
[[hu:Kardamomi mag]]
[[id:Kapulaga]]
[[it:Cardamomo]]
[[ja:カルダモン]]
[[kn:ಏಲಕ್ಕಿ]]
[[nds:Kardamom]]
[[nl:Kardemom]]
[[no:Kardemomme]]
[[pl:Kardamon]]
[[pt:Cardamomo]]
[[ru:Кардамон]]
[[sl:Kardamom]]
[[sv:Kardemumma]]
[[ta:ஏலக்காய்]]
[[tr:Kakule]]
[[zh:白豆蔻]]



[[Category:Pśiroda]]
