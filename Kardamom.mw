{{infokašćik rostlina
|mě=Wšedny kardamom
|wobraz=Elettaria cardamomum - Köhler–s Medizinal-Pflanzen-057.jpg
|wjelikosć=300px
|wopis wobraza=Kardamom (''Elettaria cardamomum'') 
|klasa=
|pódklasa0=[[Monokotyledony]]<br />[[Commelinidy]]
|pórěd=(Zingiberales)
|swójźba=[[Jumbjerowe rostliny]] (Zingiberaceae)
|pódswójźba=
|rod=[[Kardamom (rod)|Kardamom]] (Elettaria)
|družyna=Wšedny kardamom
|wědomnostne mě=Elettaria cardamomum
|slěźaŕ=([[Carl von Linné|L.]]) [[Maton]]
|lěto=
}}
[[Dataja:Elettaria cardamomum Capsules and seeds.jpg|thumb|right|230px|Kapsle a semjenja]]
'''Kardamom''' (''Elettaria cardamomum'') jo rostlina ze swójźby [[Jumbjerowe rostliny|jumbjerowych rostlinow]] (''Zingiberaceae''), kótaraž se ako wěrca wužywa.

== Wopis ==
Kardamom jo wěcejlětna rostlina z mócnym [[ricom]]om. Jadnotliwe [[spło|spła]] z wjele [[łopjeno|łopjenami]] su zwětšego 2-3 metrow wusoke, rědko su až do 5,5 m wusoke. [[Wogonk]] z [[kwiśonka]]mi wurosćo z nadzemskich [[wogonk]]ow a jo až do 1,5 metrow wusoki. [[kwiśonka|Kwiśonki]] su zrědowane w [[grana|grankach]] a maju swětłomódre [[łopjeno|łopjena]] ze žołtymi kšomami. [[płod|Płody]] su zeleno-žołte słomowate kapsle z tśimi bokami. W kuždej kapsli jo 16–24 cerwjenobrunych [[semje]]njow, kótarychž formy se rozeznawaju. 

== Póchad ==
Kardamom póchada z pódpołdnjoweje [[Indiska|Indiskeje]] a z kupy [[Sri Lanka]]. Indiski kardamom jo mjeńšy, ale wěcej aromatiski. Kardamom se źinsa teke z [[Guatemala|Guatemale]], [[Tanzanija|Tanzanije]] a [[Vietnam]]a importěrujo.

== Wužywanje w kuchni ==
W kardamomowych semjenjach jo eteriski wólej, cogoždla maju wěrcojtu, słodkowótšu [[aroma|aromu]]. Dokulaž kardamom swój aroma malsnje pózgubijo, se góźi jen w kapslach wobchowaś a semjenja akle pśed wužywanim wuprojś a zetrěś.

Kardamom jo rozšyrjony pśedewšym w aziatiskej kuchni. W europskej kuchni se wužywa pśi pjacenju gódownego pjacywa, na pś. [[paprjeńc]]a. Mimo togo se wužywa teke za [[jěšnica|jěšnice]], [[liker]]y a ako źěl wěrcowych měšańcow. Pśi gótowanju arabiskego [[kafej]]a jo rozšyrjony nałog, [[kafej]] z kardamomom wěrcowaś. Rowno tak se wužywa za gótowanje [[tej]]a z mlokom, kótaryž se tradicionelnje pó [[islam]]skem zajtšnem bjatowanju póstaja.

<gallery>
Image:Cardamom-Dried-Seeds01.jpg|Wšakorake kšacenje pśi gótowanju kardamomowego pulbjerja .
</gallery>

== Wótkaze ==
{{Commons|Elettaria cardamomum|Kardamom}}
* [http://www.uni-graz.at/~katzer/germ/Elet_car.html Gernot Katzers Gewürzseiten]
* [http://www.giftpflanzen.com/elettaria_cardamomum.html Inhaltsstoffe des Kardamoms]

[[Kategorija:Botanika]]
