{{Infokašćik rěc
|barwa=Indoeuropska
|mě=Dolnoserbska rěc, <br />Dolnoserbšćina
|kraje=[[Nimska]]
|zwězkowy kraj=[[Bramborska]]
|region=[[Dolna Łužyca]]
|rěcnicy=14 000
|klasifikacija=[[Indoeuropske rěcy]]
: [[Słowjańske rěcy]]
:: [[Pódwjacornosłowjańske rěcy]]
::: [[Serbskej rěcy]]
:::: Dolnoserbšćina
|pismiki=[[łatyński alfabet]]
|oficielna rěc=[[Dolna Łužyca]] ([[Bramborska]]/[[Nimska]])
|iso_639-2=dsb
|iso_639-3=[http://www.sil.org/iso639-3/codes.asp?order=639_3&letter=dsb dsb]
}}
'''Dolnoserbšćina''', '''dolnoserbska rěc''' ({{wrěcy|de}} ''Niedersorbisch'' abo teke ''Wendisch'', {{wrěcy|pl}} ''język dolnołużycki'', {{wrěcy|cs}} ''dolnolužická srbština'') jo jadna z dweju rěcowu [[Serby|Serbow]], kotaraž se wužywa w [[Dolna Łužyca|Dolnej Łužycy]], w pódpołdnjowej [[Bramborska|Bramborskej]], na pódzajtšu Nimskej. Dolnoserbšćina gromaźe z górnoserbšćinu słušatej k kupce [[Serbšćina|serbskieju rěcowu]] w ramiku [[Pódwjacornosłowjańske rěcy|pódwjacornosłowjańskich rěcy]]. Licba powědajucych dolnoserbski wucynijo něnto wokoło 7000 luźi.

== Rěcne charakteristika ==
Dolnoserbšćina jo [[pódwjacornosłowjańske rěcy|pódwjacornosłowjańska rěc]] a pokazujo wšykne za toś te rěcy charakteristiske znamjenja, na pś. zdźaržanje kupki *''kv'', *''gv'' (''kwět, gwězda'', pśirownaj ruski: ''cvět, zvezda'') a metatezu likwidow z wobchowanim slěznego wokala /ɔ/, na pś. (prasł., gs., ds.): gordъ > hród, grod (w [[rusojska rěc|rusojskej rěcy]] полногласие: gorod, w [[česka rěc|českej rěcy]] prězny wokal: hrad)

Wósebne wuwiśa dolnoserbskeje rěcy (mjazy drugimi rěcami) su eksemplarnje:

- we wokalnem systemje
* wuwiśe pśizukowanego *''ę'' na ''ě'' (''rěd, měso, pěś'', pśirownaj [[staro-cerkwjejno-słowjańska rěc|starocerkwinosł.]] ''rędъ, męso, pętь'')
* wuwiśe pśizukowanego *''ь'' na ''<nowiki>'e</nowiki>'' (pózdźej zdźěla, na rozdźěl ku górnoserbšćinje, dalej na ''<nowiki>'a</nowiki>''), na pśikład (starocerkwinosł., gs., ds.): vьsь, wjes, wjas
* změna '' 'e '' > '''a'' pśed twardymi konsonantami, teke pśed depalatalizěrowanymi sycawkami, n. pś. (starocerkwinosł., gs., ds.): jedinъ > jeden, jaden; vьsь > wjes, wjas; desętь > dźesać, źaseś. Toś ta tendenca dajo se teke pśi wupóžyconych słowach ako ''bjatowaś'' registrěrowaś. 
* změna ''e'' > ''o'' wósebnje we werbalnych kóńcowkach (''pišom, pišoš, pišo'')
* změna pśizukowanego ''o'' pó labialach a welarach na alofon ''ó'' (ze swójimi dialektalnymi wariantami), jolic až njeslědujo welar resp. labial

- w konsonantiskem systemje
* zdźaržanje ''g'' (''góra, glědaś'')
* zdźaržanje palatalnosći ''ń'' we wuzuku: ''kóń, broń''
* zdźaržanje palatalnosći ''ŕ'' we wuzuku: ''keŕ, pśedawaŕ''
* wuwiśe ''*ť, *ď > ć, dź > ś, ź'' (pó sycawkach ''ć, dź,'' pśir. ''śerpjeś'', ale ''sćerpny'', ''źaržaś'', ale ''zdźaržaś'')
* wuwiśe ''*pŕ, *kŕ, *tŕ > pś, kś, tś'', na pśikład (starocerkwinosł., gs., ds.): pri > při, pśi; krivъ > křiwy, kśiwy; tri > tři, tśi
* wuwiśe ''*kr, *pr > kš, pš'', na pśikład (starocerkwinosł., gs., ds.): krъvь > krej, kšej; pravъ > prawy, pšawy
* zjadnorjenje ''*str > tš'', ale zdźaržanje ''*stŕ'', na pśikład (starocerkwinosł., gs., ds.): sestra > sotra, sotša; ale strěliti > třělić, stśěliś
* depalatalizacija ''ž, š'', na pśikład (starocerkwinosł., gs., ds.): živъ > žiwy, žywy; širokъ > šěroki, šyroki
* depalatalizacija č a změna ''č > c'', na pśikład (starocerkwinosł., gs., ds.): časъ > čas, cas; ? > čert, cart

== Dolnoserbski alfabet ==

{| class="wikitable"
! colspan="37" | Dolnoserbski alfabet
|-
| a
| b
| c
| č
| ć
| d
| e
| ě
| f
| g
| h
| ch
| i
| j
| k
| ł
| l
| m
| n
| ń
| o
| p
| r
| ŕ
| s
| š
| ś
| t
| u
| w
| y
| z
| ž
| ź
|-
| A
| B
| C
| Č
| -
| D
| E
| -
| F
| G
| H
| Ch
| I
| J
| K
| Ł
| L
| M
| N
| -
| O
| P
| R
| -
| S
| Š
| Ś
| T
| U
| W
| Y
| Z
| Ž
| Ź
|}

== Stawizny dolnoserbšćiny ==
Prědne śišćane knigły w dolnoserbšćinje jo natwarił w lěśe [[1574]] faraŕ z [[Tšupc]]a, [[Albin Moller]] - to jo byli wót njogo z nimskej rěcy pśełožone psalmy a kjarliže a [[Mały katechizm]] [[Martin Luther|Martina Luthera]].

== Eksterne wótkaze ==
* [http://www.dolnoserbski.de www.dolnoserbski.de - portal wó dolnoserbskej rěcy, nimsko-dolnoserbski słownik]
* [https://www.rbb-online.de/radio/sorbisches_programm/sorbisches_programm.html www.rbb-online.de - dolnoserbski radijowy program]

{{Nawikašćik słowjańske rěcy}}

[[Kategorija:Dolnoserbšćina| ]]
[[Kategorija:Dolna Łužyca|D]]
[[Kategorija:Rěcy Nimskeje]]
