{{Infokašćik rostlina
|mě=Topinambur
|wobraz=Topinambur Helianthus tuberosus 2.jpg
|wjelikosć=250px
|wopis wobraza=Topinambur (''Helianthus tuberosus'')
|klasa=
|pódklasa=
|pórěd=Asterales
|swójźba=[[Kóšowe kwětarje]] (Asteraceae)
|pódswójźba=Asteroideae
|tribus=Heliantheae
|rod=[[Słyńca (rod)|Słyńca]]<ref>{{starosta1999|bok=451}}</ref><ref>{{dnw|titel=Sonnenblume}}</ref> (Helianthus)
|družyna=Topinambur
|wědomnostne mě=Helianthus tuberosus
|slěźaŕ=[[Carl von Linné|L.]]
|lěto=
}}

'''Topinambur''' (''Helianthus tuberosus'') jo rostlina ze swójźby [[Kóšowe kwětarje|kóšowych kwětarjow]] (''Asteraceae''). Rostlina se kublo ako [[kulturna rostlina|kulturna rostlina]].

== Mě ==
Mě rostliny póchada z mjenja indiańskego roda, kótaryž jo był žywy na pśibrjogu Brazilskeje.

== Wopisanje ==
Topinambur jo [[trajne zele]], kótarež dośěgnjo wusokosć wót 100 až do 250 cm.

=== Łopjena ===
Dołojcne a srjejźne [[łopjeno|łopjena]] su gropne, napśeśiwo stojece abo stoje pó tśich we mutwjach. Wóni su jajowato-lancetojte.

=== Kwiśonki ===
Kwiśo wót oktobra až do nowembra. [[Kwiśonka|Kwiśonkowe]] kóšyki dośěgnu šyrokosć wót 4 až do 14 cm. Wobłuk z rorkowymi kwiśonkami dośěgnjo šyrokosć wót 1 až do 2,5 cm.

=== Kule ===
Rostlina twóri dłujke pódzemske wótnožki, na kótarychž kóńcykach se wutwóriju kule z kulowatymi cłonkami. Forma kulow wjelgin wariěrujo. Kule dośěgnu wagu až do 150 g. Teke barwa běliznje móžo rozdźělna byś. Wariěrujo wót swětłeje bruni do cerwjeni. Nutśikowne kulow jo běłe a twarde.

Wóni wopśimjeju [[inulin]] město [[škrob]]a. Mimo togo wopśimjeju 2,5 % [[bělkowina|bělkowiny]] a 15,8 % [[wuglikowy hydrat|wuglikowych hydratow]].

== Stojnišćo ==
Rostlina derje pśenjaso mroz, suchotu a seń.

== Rozšyrjenje ==
Póchada z [[Pódpołnocna Amerika|Pódpołnocneje Ameriki]]. W lěśu 1612 bu do [[Europa|Europy]] zawjeźona.

== Wužywanje ==
Topinambur bu pó lěśe 1619 prědny raz w [[Europa|Europje]] sajźany. Pó tśiźasćalětnej wójnje jo był wažne [[zakładne žywidło]]. Rostlina se jano hyšći rědko w [[Nimska|Nimskej]] na pódpołdnju a krotkem wjacorje sajźa, pśi comž samo wóźiwjejo. Zele a kule se zwětšego ako [[pica|pica]] wužywaju. W [[Francojska|Francojskej]] rostlina se hyšći cesćej sajźa, pśi comž kule se zwětšego  produkciji [[alkohol]]a wužywaju.

=== Sajźanje ===

Rostlina móžo se w nazymje abo nalěśe seś, pśi comž jo wótstawk mjaz rědoma wót 40 až 70 cm optimalny.

== Škódniki a chórosći ==
Sliniki a wótergi gniśe mógu kulam škóźeś.

== Pódobna družyna ==
*[[Słyńca]] (''Helianthus annuus'') ma kóšyki, kótarež dośěgnu šyrokosć wót až do 40 cm. Wobłuk z rorkowymi kwiśonkami jo šyršy. Wše łopjena su měnjate, wutšobojte abo jajowate.

== Nožki ==
<references/>

== Žrědła ==
* Meyers Taschenlexikon Biologie, In 3 Bänden, 3. zwězk, [[Special:Booksources/3-411-12033-9|ISBN 3-411-12033-9]], bok 137 {{ref-de}}
* {{Monato|lěto=2012|mjasec=4|bok=20|nastawk=Topinamburo - ĉu herbaĉo?}} {{ref-eo}}
* Spohn, Aichele, Golte-Bechtle, Spohn: Was blüht denn da? Kosmos Naturführer (2008), [[Special:Booksources/978-3-440-11379-0|ISBN 978-3-440-11379-0]], bok 298 {{ref-de}}
* Ullstein Lexikon der Pflanzenwelt, 1973, [[Special:Booksources/3-550-16019-4|ISBN 3-550-16019-4]], bok 417, pód lema ''Sonnenblume'' (''Helianthus'') {{ref-de}}

== Eksterne wótkaze ==
{{Commons|Helianthus tuberosus}}

[[Kategorija:Słyńca]]
