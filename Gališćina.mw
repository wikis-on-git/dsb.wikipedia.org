{{Pódobny lema
|tema1=mortwa rěc
|lema2=[[Gelišćina]]
|tema2=žywa keltiska rěc
}}
{{Infokašćik rěc
|barwa=Indoeuropska
|mě=Gališćina<ref name="dnw">{{dnw|titel=gallisch}}{{dnw|titel=Gallien}} (W słowniku stej jano słowje za ''gallisch'' a ''Gallien'', tak až toś ta forma se analogiski pó drugich mjenjach rěcow twóri.)</ref>
|mortwa=wót 6. lětstotka, snaź regionalnje akle wót 10. lětstotka
|klasifikacija=[[Indoeuropske rěcy]]
:[[Keltiske rěcy]]
::[[Kontinentalne keltiske rěcy]]
:::'''Gališćina'''<ref name="dnw" />
|družyna pisma=[[staroitalski alfabet]], [[łatyński alfabet]], [[grichiski alfabet]]
|iso_639-3=[http://www.sil.org/iso639-3/documentation.asp?id=xtg xtg] Transalpinska gališćina<br />
[http://www.sil.org/iso639-3/documentation.asp?id=xcg xcg] Cisalpinska gališćina<br />
<!--[http://www.sil.org/iso639-3/documentation.asp?id=xlp xlp] Lepontišćina<br />
[http://www.sil.org/iso639-3/documentation.asp?id=xga xga] Galatišćina-->
}}
'''Gališćina'''<ref name="dnw" /> jo była keltiska rěc, kótaraž bu w starowěku w [[Galiska|Galiskej]]<ref>{{dnw|titel=Gallien}}</ref> powědana. To su teritorije źinsajšnych krajow:
* [[Francojska]]
* [[Belgiska]]
* Pódwjacorna [[Nimska]]
* Pódpołnocna [[Italska]]
[[Lepontišćina]] a [[Galatišćina]] stej byłej pódobnej rěcy, ale se wót někotarych awtorow za narěcy matej. Wóna jo mimo [[Keltiberišćina|Keltiberišćiny]] głowne žrědło za [[kontinentalne keltiske rěcy]].

== Dopokaze ==
[[Dataja:Dédicace de Segomaros (inscription gallo-grecque).png|thumb|Galiski tekst w grichiskem alfabeśe. Namakany pśi Nîmes, źinsa w muzeju Calcet w Avignon]]
Dopokaze gališćiny su znate w dwěma alfabetoma, a to w [[grichiski alfabet|grichiskem alfabeśe]] (wót 3. lětstotk pśed našym licenim casa až do zachopjeńka 1. lětstotka našego licenja casa) a we [[łatyński alfabet|łatyńskem alfabeśe]] (wót kóńca 1. lětstotka pśed našym licenim casa až do kóńca 4. lětstotka našego licenja casa).

Nejwěcej znatej dopokaza rěcy stej [[Kalendaŕ wót Coligny]] (nimski ''Kalender von Coligny'', 50-80) a grafiti wót Condetomagos (nimski ''Graffiti von Condetomagos'', La Graufesenque, 1. lětstotk). Mało dlejšych tekstow jo w łatyńskem alfabeśe pisane. Pśi tom wołojowa plata wót Lezoux wopśimjejo něźi 50 słowow, mjaztym až plata wót Chamalières wopśimjejo wěcej ako 50 słowow a plata wót Larzac samo wěcej ako 160 słowow. Nejwěcej napismow jo krotke a wopśimjejo mimo mjenjow jano někotare stereotypiske rěcne wobroty.

== Rěcne pśiznamjenja ==
Indoeuropski *kw bu w gališćinje do *p kaž w p-keltiskich rěcach pśeměnjony, kaž na pś. ''petor-'' "styri" (kaž teke we walizišćinje ''pedwar'', ale nic w iršćinje ''ceathair''; pśir. łatyńske ''quatuor''). Pśi tom w słowach kaž na pś. ''Epona'' "kónjowa Bogowka" gališćina njejo ''p'' do ''b'' dalej pśeměniła, kaž na pś. walizišćina ''ebol'' "žrěbje". Ale iršćina samo jo ''c'' (z *q) do ''ch'' dalej pśeměniła, kaž na pś. ''each'' (pśir. łatyńske ''equus'' "kóń").

Na rozdźěl wót kupokeltiskich rěcow wjele kóńcowkow buchu wobchowane, kaž teke stary slěd słowow pó SPO-šema. Mimo togo [[zazukowa mutacija]] (nimski ''Anlautmutation'') njejo była w gališćinje.

== Městne mjena ==
Młogolicbne městne mjenja pódwjacorneje Europy póchadaju z gališćiny, kaž na pśikład [[Bordeaux]] z ''Burdigalia''<ref name="cherpillod" />, [[Wien]] z ''Vindobona''<ref name="cherpillod" />, [[Genf]] z ''Genava''<ref name="cherpillod" /> a [[Zürich]] z ''Turicon''<ref name="cherpillod" />. Samo galiske sufikse namakaju se w městnych mjenach, kaž na pś. ''-ac'' w formje ''-ac'' w Bretani (St-Briac), w formje ''-ai'' abo ''-y'' w pódpołnocnej Francojskej (Virtai, Vitry, Argancy z ''Argentiacum''<ref name="maier-96">Glědaj Maier, bok 96, pód lema ''Ortsnamen''</ref>, Orly z ''Aureliacum''<ref name="maier-96" />) a w formje ''-ac'' w pódpołdnju (Cognac, Vitrac). Ale teke w Nimskej se warianśe toś togo sufiksa namakatej, a to ''-ach'' a ''-ich'', na pś. [[Andernach]] z ''Antunnacum''.<ref name="maier-96" />

== Słowoskład ==
Słowoskład gališćiny jo jano pó źělach znaty.

* allos<ref name="wordgumb">Glědaj pśi Wordgumbo</ref> "drugi"
* ater<ref name="wordgumb"/> "nan"
* aus<ref name="wordgumb"/> "wucho"
* bardos<ref name="wordgumb"/> "poet"
* beber, bibro-<ref name="wordgumb"/> "bobr"
* bekos<ref name="wordgumb"/> "pcołka"
* beremi<ref name="cherpillod" /> "ja njasu"
* briga<ref name="wordgumb"/> "górka"
* cambios<ref name="wordgumb"/> "wuměna, zaměna"
* carros<ref name="wordgumb"/><ref name="cherpillod">Glědaj pśi Cherpillod</ref> "wóz"
* dumno-<ref name="wordgumb"/> "swět"
* dunum<ref name="wordgumb"/> "fort"
* eimu<ref name="wordgumb"/> "źomy"
* epos, eqwos<ref name="wordgumb"/> "kóń"
* giam-<ref name="wordgumb"/> "zyma"
* nemeton<ref name="wordgumb"/> "tempel"
* oinos<ref name="wordgumb"/> "jaden"

== Pśikład ==
{| cellspacing="0" cellpadding="10" 
! style="background:#f4f4f4;border-bottom:0,5px solid grey;" |Gališćina
!   
! style="background:#f4f4f4;border-bottom:0,5px solid grey;" |Nimšćina
|-
| style="background:#f4f4f4;" |Segomaros Ouilloneos tooutious Namausatis eiōrou Bēlēsami sosin nemēton.
|   
| style="background:#f4f4f4;" |Segomaros, Sohn des Villu, Bürger von [[Nîmes]], weihte (oder stiftete) der [[Belisama|Belesama]] dieses Heiligtum.<ref>Bernhard Maier: ''Kleines Lexikon der Namen und Wörter keltischen Ursprungs'', Verlag C.H.Beck, München 2003, ISBN 3-406-49470-6, str. 16.</ref>
|-
| colspan="3" style="background:#f4f4f4;" | Segomaros, syn Villu, bergaŕ Nîmesa, jo Belisamje toś tu swětnicu pósćił (abo wustajił).
|}

== Nožki ==
<references/>

== Žrědła ==
* {{Literatura
  | awtor=André Cherpillod
  | titel=Monato
  | rěc=Esperanto
  | ISSN=0772-456-X
  | kapitel=La galla, ĉu malaperinta?
  | cysło=6
  | nakładnistwo=Flandra Esperanto-Ligo
  | lěto=1998
  | Online=http://www.esperanto.be/fel/mon/006035.html
  | boki=16 a 17
}}  {{ref-eo}}
* {{Literatura
  | awtor=Harald Haarmann
  | titel=Lexikon der untergegangenen Sprachen
  | rěc=Nimšćina
  | nakładnistwo=Verlag C.H.Beck
  | lěto=2002
  | ISBN=3-406-47596-5
  | boki=74-75
}} {{ref-de}}
* {{Literatura
  | wudawaŕ=Helmut Glück
  | titel=Metzler Lexikon Sprache
  | rěc=Nimšćina
  | nakładnistwo=J.B. Metzler
  | městno=Stuttgart, Weimar
  | lěto=1993
  | ISBN=3-476-00937-8
  | boki=203
}} {{ref-de}}
* {{Literatura
  | awtor=Bernhard Maier
  | titel=Kleines Lexikon der Namen und Wörter keltischen Ursprungs
  | rěc=Nimšćina
  | nakładnistwo=Verlag C.H.Beck
  | městno=München
  | lěto=2003
  | ISBN=3-406-49570-6
}} {{ref-de}}
* {{Literatura
  | awtor=W.B. Lockwood
  | titel=Überblick über die indogermanischen Sprachen
  | rěc=Nimšćina
  | nakładnistwo=Gunter Narr Verlag
  | městno=Tübingen
  | lěto=1979
  | ISBN =3-87808-100-6
  | boki=76-78, 96
}} {{ref-de}}

== Eksterne wótkaze ==
* [http://www.wordgumbo.com/ie/cmp/gaul.htm Lisćina galiskich słowow pśi Wordgumbo] {{ref-en}}
* [http://indoeuro.bizland.com/tree/celt/gaulish.html Nastawk pśi ''indoeuro.bizland.com''] {{ref-en}}

{{Nawikašćik keltiske rěcy}}

[[Kategorija:Keltiske rěcy]]
