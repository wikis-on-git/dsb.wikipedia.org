'''Mutageneza''' jo twórjenje [[mutacija|mutacijow]] w [[derbna informacija|derbnem materialu]] žywych organizmow. Wóna wužywa se w [[biologija|biologiskich]] a medicinskich slěźenjach kaž teke w kubłanju, aby se dojśpili póminane kakosći danych organizmow. Gaž pśewjeźomy mutaciju na specifisku wašnju a gaž pótom wobglědujomy fenotyp organizmow, možomy póstajiś funkcijow [[gen]]ow a samo jadnotliwych [[nukleotid]]ow.

== Konwencionelna mutageneza ==
Pśi konwencionelnej mutagenezy njejo derbna informacija zaměrnje měnjona. Za toś te změny wužywaju se mutageny, t. g. wuměnjenja, kótarež wobliwnuju derbny material. K tym słušaju wšakorake procese wót promjenjenja (na pś. [[UV-swětło]]) až k wužywanjeju chemiskich maśiznow z wěsteju mutagenitu. W toś tom paźe njedajo se pśedpowěźeś, źo dojźo dokradnje k mutaciji w [[genom]]je; město togo pśepyta se organizm z pomocu screeninga.

== Wusměrjona mutageneza ==
Pśi wusměrjonej mutagenezy se z pomocu rekombinantneje genoweje techniki zaměrnje [[DNA]] změnijo. Mógu se pśi tom zaměrnje wuměniś nukleotidy jadnogo gena, abo móžo se teke ceły gen wótpóraś. Toś to póstupowanje jo wjelgin rozšyrjona metoda w [[molekularna biologija|molekularnej biologiji]].

[[Kategorija:Biologija]]
