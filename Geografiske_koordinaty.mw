[[Dataja:WorldMapLongLat-eq-circles-tropics-non.png|thumb|440px|Swětowa kórta z cerami za geografiske šyriny a dlininy w [[Kartografiska projekcija|projekciji]] Eckert-VI]] 

Z '''geografiskimi koordinatami''' ([[geografiska šyrina]] a [[geografiska dlinina]]) dajo se połoženje dypka na [[zemja|zemi]] wopisaś. Zemja rozdźělujo se pśi tom do 360 stopnjow dlininy a 180 stopnjow šyriny. [[Stopjeń dlininy|Stopnje dlininy]] běže psez [[Pódpołnocny pol|pódpołnocny]] a [[Pódpołdnjowy pol|pódpołdnjowy pol]], [[Stopjeń šyriny|stopnje šyriny]] paralelnje k [[Ekwator|ekwatoroju]].

== Koordinatowy system ==
[[Dataja:Geographic coordinates sphere.svg|thumb|Geografiske koordinaty na kuli]] [[Stopnjowa seś]] zemje jo myslony koordinatowy system na pówjerchu zemje z pšawokutnje prěcecymi se stopnjami dlininy a stopnjami šyriny. Słužy geografiskemu [[Póstajenje pozicije|póstajenjeju pozicije]], to groni, póstajenjeju swójskego stojnišća. Stopnje šyriny lice se pśi tom wót [[Ekwator|ekwatora]] sem, pola lažytej pla 90° pódpołnocneje resp. pódpołdnjoweje šyriny, stopnje dlininy lice se wót pśipadnego [[Nulowy meridian|nulowego meridiana]] na pódzajtšo a pódwjacor, až do pó 180°. Póstajenje kutow jo napśeśiwo systemoju [[Kulowe koordinaty|kulowych koordinatow]] zwuconemu w matematice.

Do zachopjeńka 20. stolěśa su w rozdźělnych krajach rozdźělne nulowe meridiany nałog byli (na&nbsp;pś. [[Ferro-Meridian]] wót [[El Hierro]] a [[Parisowy meridian]]), źinsa wužywa se swětodaloko [[Royal Greenwich Observatory|Greenwichowy meridian]] (gwězdarnja w [[London]]je).

Pśi dokradnem póstajenju pozicije dej se na to źiwaś, až zemja njejo kula, ale pśibližnje [[Elipsoid|elipsoid]], což by mógło pśesunjenja městnow wó až k 20 km wustatkowaś. Teke mógu geografiske koordinaty, pó kraju, rozdźělne póśěgowe systemy měś, kótarychž [[Referencny elipsoid|referencne elipsoidy]] su regionalnemu póloju śěžnosći ([[Geoid]]) pśiměrjone. Mjazynarodnje wužywa se źinsa zwětšego [[World Geodetic System 1984]] (WGS84).

== Kórty ==
W 18. a 19. stolěśu wurownowachu geodety wětše regionalne wótchylenja [[Zemska pódoba|zemskeje pódoby]] wót ''idealnego elipsoida'' pśez to, až wóne su we wótpowědnych stronach ''[[nejlěpjej pśizamknjecy se elipsoid]]'' wulicyli, až jo "zlagnuł" se derje na pówjerch zemje we wótpowědnych stronach. Srjeźišćo takego elipsoida njejo se z masowym srjeźišćom zemje kšyło, wobwjertna wós wšak jo paralelnje k zemskej wósy. Koordinatowy system jo w pśirunanju k drugim takim elipsoidam "pśesunjony" a "zekśiwjony". Tak su źasetki geodetiskich systemow (póśěgowych systemow za kórty) nastali. Z wuwijanim [[Global Positioning System|satelitoweje nawigacije]] jo se dejał swětodaloko jadnotny system napóraś, něntejšny [[WGS84]].

W zemskich abo morskich kórtach, kótarež bazěruju skoro pśecej na pjerwjejšnych systemach, by mógło pódaśe we wopacnem póśěgowem systemje (na pś. zapisowanje GPS-pozicije) zmólku wjele stow metrow zawinowaś, jolic referencny elipsoid (teke [[Geodetiski datum|kórtowy datum]], póśěgowy 
system) pódaśa njejo ten samki ako ten kórty. Togodla ma se pśi dokradnych koordinatowych pódaśach (zaspomnjeńka: lěpše ako 1&nbsp;km abo lěpše ako 1 łukowa mjeńšina) póśěgowy system pśidaś.

Koordinaty daju se z pomocu gódneje transformaciskeje softwary z jadnogo systema do drugego pśelicyś. Taka softwara musy parametry wopśimjeś, kótarež definěruju wótchylenje póśěgowych systemow jadnogo wót druego resp. wót WGS84 z tak wusokeju kaž móžno dokradnosću.

=== Lětarstwo a nawtika ===
Dokradnjejše poziciske pódaśa su trěbne w [[Lětarstwo|lětarstwje]] a [[Nawtika|nawtice]]. How pódawaju geografisku šyrinu a dlininu w stopnjach a [[Wobłukowa minuta|wobłukowych minutach]], na&nbsp;pś. [[Zugspitze]] Lat&nbsp;=&nbsp;47°&nbsp;25’&nbsp;N abo pódpołnocneje šyriny, Lon&nbsp;=&nbsp;010°&nbsp;59’&nbsp;E abo pódzajtšneje dlininy.
* Wobłukowe minuty rozrěduju se decimalnje dalej.
* Pó DIN 13312, płaśiwy za lětarstwo a namórnistwo, skrotcujo se geografiska šyrina z ''Lat'' abo staršej z φ, geografiska dlinina z ''Lon'' abo λ. ''B'' a ''L'' njewótpowědujotej normje.
* Šyrinowa minuta wótpowědujo na pówjerchu zemje cerje wót 1,852&nbsp;km a definěrujo dłujkosć [[Mórska mila|mórskeje mile]].
* Cera, kótaraž wótpowědujo dlininowej minuśe, jo na ekwatorje teke 1,852&nbsp;km, pomjeńšujo se wšak do pola z [[Sinus a kosinus|kosinusom]] geografiskeje šyriny až na nul. Wóna jo pótakem ''wót šyriny wótwisna''. W Europje lažy cera mjazy 1,0&nbsp;km a 1,5&nbsp;km (glej teke [[Wótšyrjenje|wótšyrjenje]]<ref>Pśełožowańske naraźenje, glej nimski terminus [[:de:Abweitung|Abweitung]]</ref>).

=== Rozměrjenje kraja ===
W [[Rozměrjenje kraja|rozměrjenju kraja]] su dokradnosći na centimetry póžědane – togodla njedosega pódaśe we [[Wobłukowa sekunda|wobłukowych sekundach]], dokulaž jadna wobłukowa sekunda (1″) wótpowědujo pśibližnje 31&nbsp;m (syrinowe pódaśe) resp. 20&nbsp;m (dlininowe pódaśe w Europje). W Nimskej jo se dotychměst połoženje [[Kšuty dypk|kšutych dypkow]] na milimetry dokradne ako [[Koordinata Gauß-Krüger|koordinata Gauß-Krüger]], póśěgowane na [[Elipsoid Besse|elipsoid Bessell]] pódało, resp. na stronach [[Nimska demokratiska republika|NDR]], wót 1950ych lět, póśěgowane na [[Elipsoid Krassowski|elipsoid Krassowski]]. Wót 1990ych lět pśewjeźo se pśestajenje na [[UTM-Koordinatensystem|UTM-koordinaty]] w [[ETRS89]]-systemje, póśěgowane na [[GRS80]]-elipsoid.

== Pśirodne, astronomiske, elipsoidiske, geodetiske koordinaty ==
Pśirodne koordinaty (astronomiska šyrokosć φ a astronomiska dłujkosć λ) daju se pśez [[Astronomiske póstajenje pozicije|astronomiske póstajenje pozicije]] zwěsćiś. Póśěguju se na napšawdny [[Lotowy směr|lotowy směr]] pśi měrjeńskem dypku. [[Elipsoidiske koordinaty]] (B, L – teke geodetiske koordinaty pomjenjone) póśěguju se na směr [[Normala|normale]] wužywanego referencnego elipsoida. Diferenca mjazy lotowym směrom a elipsoidowej normalu jo zwětšego mjeńša ako 10″ a groni se [[Lotowe wótchylenje|lotowe wótchylenje]]. Zwětšego njeběžy ani lotowy směr ani elipsoidowa normala pśez srjeźišćo zemje.

Jolic stajaju se jano snadne wupominanja na dokradnosć, na&nbsp;pś. pśi zwobraznjenjach kórtow we wjelgin małych měritkach, pśibližujo se zemske śěleso za zjadnorjenje pśez kulu. W toś tom paźe wótpowědujotej geografiska šyrina a dlinina [[Kulowe koordinaty|kulowym koordinatam]]. Jano pótom jo šyrina kutow w srjeźišću zemje mjazy ekwatorom a pytanym dypkom.

== Stawizny ==
''Rozdźělenje do stopnjow'' ako rozdźělenje [[Kut|połnego kuta]] krejza do 360° źo na astronoma [[Hypsikles z Alexandrije|Hypsiklesa z Alexandrije]] („Anaphorikos“, 170 př.Chr.n.) a [[Hipparch z Nikaia|Hipparcha z Nikaia]] (190–120 př.Ch.n.) slědk.

Južo [[Claudius Ptolemeus]] jo w swójom źěle [[Geographike Hyphegesis]] wokoło 150 pó Chr.n. stopnjowu seś ze stopnjami dlininy a stopnjami šyriny wužył. Jogo nulowy meridian jo był až do 19. stolěśa zwětšego wužyty [[Ferro-Meridian]] pśez nejpódwjacornjejšy zemski dypk, kótaryž jo tegdy znaty był. Dla wjele pśemałeje kalkulacije zemskeje wobměry (neźi 30.000 km město 40.000 km) njewótchylaju jogo pódaśa k geografiskej dlininje wó 18°3', ale w srjeźnej Europje wó wěcej ak 24° wót togo, kótaryž póśěgujo se na [[Nulowy meridian|Greenwich]]. Jogo pódaśa wó šyrinje laže z njejasnych pśicynow nad korektnymi.<ref>[http://penelope.uchicago.edu/Thayer/E/Gazetteer/Periods/Roman/_Texts/Ptolemy/2/10.html Claudios Ptolemaios: Geographike Hyphegesis, kap. 10. Germania Magna (Pśirownaj stopnjowe pódaśa z tych źinsajšnych kórtow)]</ref> Na jadnom boce njepasujo k pśemałemu zemskemu pśerězkoju Ptolemeusa, na drugem boce by dejało, pśi jogo pśemało wuliconem wótstawku mjazy słyńcom a zemju, 1210 zemskich radiusow ze stawa słyńca, na pśemały stopnjowy wótstawk wót ekwatora suźiś.

Pó zasejnamakanju jogo źěła Geographike Hyphegesis a jogo pśełožka do łatyńšćiny w ranem 15. stolěśu jo se ''stopnjowy system Ptolemeusa'' malsnje pśesajźił. <ref> [http://findarticles.com/p/articles/mi_go2043/is_n5-6_v43/ai_n28609525/ An alternative route to mapping history]</ref>

[[Duarte Pacheco Pereira]] (1469–1533) jo pólěpšył antikne měrjeńske metody za globalnu [[Nawigacija|nawigaciju]] zakokulonu w [[Acory|Acorach]]. Z rozdźělenim zemskeje kule do špańskeje a portugiziskeje hemisfery w [[Dogrono wót Tordesillasa|dogronje wót Tordesillasa]] z lěta 1494 jo zasej etablěrowana stopnjowa seś politiski wuznam zdobyła.

W lěśe 1634 jo se na El Hierro ako nejpódwjacornjejša z [[Kanariske kupy|Kanariskich kupow]] nulowy meridian pśez ''Faro de Orchilla'' póstajiło a akle wót lěta 1884 jo se meridian wót 
Greenwicha zwucony wót lěta 1738 w Engelskej pśeśiwo drugim narodnym nulowym meridianam pśesajźił.

''Nouvelle Triangulation de la France'', kótaraž źo na měrjenja wót [[Jacques Cassini]] a [[Jean Dominique Comte de Cassini]] z casa do 1793 slědk, jo se w běgu [[Metriski system jadnotkow#Zawjeźenje metriskego systema|metrifikacije]] (pśestajenje wšych relewantnych měrow na 
[[Meter|meter]] jako standard) wotměła. Nulowy meridian běžy pśez Paris, tak až  „Old Royal Observatory“ w Greenwichu lažy pla 2°&nbsp;20′&nbsp;14,025″&nbsp;W (NTF), pódany w nowostopnjach. To wopśimujo teke decimalne rozdźělenje [[Stopnjowa měra|stopnjoweje měry]] do nowostopnjow, ''grades (nouvelle)'', źinsa pó kazni ako [[Gon]] (1 [[połnokut]] = 400 nowostopnjow).

Mjaztym až meridian w Greenwichu jo se pśesajźił, jo se kutowa měra Gon a rozdźělenje do 400° ku geodetiskemu standardoju w srjeźnej Europje wuwiła. Krejzne rozdźělenje do 360° rozmějo se źinsa cesto jano wobgranicowane ako terestristiske stopnjowe rozdźělenje ''(stopnjowa seś)''.

== Dokłady ==
<references/>
== Eksterne wótkaze==
* [http://www.kowoma.de/gps/geo/laengenbreitengrad.htm Stopnje dlininy a stopnje šyriny jadnorje wujasnjone] (nimski)
* [http://www.webkuehn.de/hobbys/wikipedia/geokoordinaten/index.htm Geografiske koordinaty z nastawkow Wikipedije] (nimski)

[[Kategorija:Matematiska geografija]]

[[af:Geografiese koördinatestelsel]]
[[als:Geografische Lage]]
[[am:የምድር መጋጠሚያ ውቅር]]
[[an:Coordenatas cheograficas]]
[[ar:نظام الإحداثيات الجغرافية]]
[[arz:نظام تحديد المكان الجغرافى]]
[[ast:Sistema de Coordenaes Xeográfiques]]
[[az:Coğrafi koordinat sistemi]]
[[bar:Geografische Koordinatn]]
[[be:Геаграфічныя каардынаты]]
[[be-x-old:Геаграфічныя каардынаты]]
[[bg:Географски координати]]
[[bn:ভৌগোলিক স্থানাঙ্ক ব্যবস্থা]]
[[bs:Geografske koordinate]]
[[ca:Coordenades geogràfiques]]
[[ceb:Koordenadang heograpiko]]
[[cs:Zeměpisné souřadnice]]
[[cy:System gyfesur ddaearyddol]]
[[da:Geografiske koordinater]]
[[de:Geographische Koordinaten]]
[[el:Γεωγραφικές συντεταγμένες]]
[[en:Geographic coordinate system]]
[[eo:Geografia koordinata sistemo]]
[[es:Coordenadas geográficas]]
[[et:Geograafilised koordinaadid]]
[[eu:Koordenatu geografiko sistema]]
[[fa:دستگاه مختصات جغرافیایی]]
[[fi:Koordinaattijärjestelmä]]
[[fr:Coordonnées géographiques]]
[[fy:Geografyske koördinaten]]
[[ga:Córas comhordanáide geografaí]]
[[gd:Co-chomharran an Domhain]]
[[gl:Coordenadas xeográficas]]
[[gu:અક્ષાંશ-રેખાંશ]]
[[gv:Corys co-ordnaidyn çheer-oaylleeagh]]
[[he:קואורדינטות גאוגרפיות]]
[[hi:भूगोलीय निर्देशांक प्रणाली]]
[[hr:Zemljopisne koordinate]]
[[hsb:Geografiske koordinaty]]
[[hu:Földrajzi koordináta-rendszer]]
[[hy:Աշխարհագրական կոորդինատներ]]
[[ia:Systema geographic de coordinatas]]
[[id:Sistem koordinat geografi]]
[[ilo:Heograpikal a nagsasabtan]]
[[is:Hnit (landafræði)]]
[[it:Coordinate geografiche]]
[[ja:地理座標系]]
[[jv:Sistem koordinat géografi]]
[[ka:გეოგრაფიული კოორდინატები]]
[[kk:Географиялық координаттар]]
[[kn:ಭೌಗೋಳಿಕ ನಿರ್ದೇಶಾಂಕ ಪದ್ಧತಿ]]
[[ko:지리 좌표계]]
[[ky:Географиялык координаталар]]
[[la:Coordinata geographica]]
[[lij:Coordinæ geografiche]]
[[lmo:Cuurdinad geugrafich]]
[[lo:ພິກັດພູມສາດ]]
[[lv:Ģeogrāfiskā koordinātu sistēma]]
[[map-bms:Sistem koordinat geografi]]
[[mhr:Географик координат-влак]]
[[mk:Географски координатен систем]]
[[ml:ജ്യോഗ്രഫിക് കോഓർഡിനേറ്റ് സിസ്റ്റം]]
[[mn:Газарзүйн координатын систем]]
[[mr:भौगोलिक गुणक पद्धती]]
[[ms:Sistem koordinat geografi]]
[[mzn:دستگاه مختصات جغرافیایی]]
[[nah:Cemonocāyōtl cemānāhuacāyōcopa]]
[[nap:Sëštém d'u cördënazjôn gjögrafëxë]]
[[nds:Geograafsche Laag]]
[[nds-nl:Geografische koördinaoten]]
[[nl:Geografische coördinaten]]
[[no:Jordens koordinatsystem]]
[[oc:Coordenadas geograficas]]
[[os:Географион координатæтæ]]
[[pfl:Geografisch Laach]]
[[pl:Współrzędne geograficzne]]
[[pms:Coordinà geogràfiche]]
[[pt:Coordenadas geográficas]]
[[qu:Tinkurachina siwi]]
[[ro:Coordonate geografice]]
[[ru:Географические координаты]]
[[sah:География координаталара]]
[[sh:Geografske koordinate]]
[[si:භූගෝලීය ඛණ්ඩාංක පද්ධතිය]]
[[simple:Geographic coordinate system]]
[[sk:Geografický súradnicový systém]]
[[sl:Geografski koordinatni sistem]]
[[sn:Gumbapamwe reZviringani ZveTaranyika]]
[[sq:Koordinatat gjeografike]]
[[sr:Географске координате]]
[[su:Sistim koordinat géografi]]
[[sv:Geografiska koordinatsystem]]
[[sw:Anwani ya kijiografia]]
[[szl:Geograficzne wspůłrzyndne]]
[[ta:புவியியல் ஆள்கூற்று முறை]]
[[th:พิกัดภูมิศาสตร์]]
[[tk:Koordinatalar]]
[[tl:Sistemang heograpikal ng mga koordinato]]
[[tr:Coğrafi koordinat sistemi]]
[[uk:Географічні координати]]
[[ur:جغرافیائی متناسق نظام]]
[[uz:Koordinatalar]]
[[vec:Cordinade giogràfeghe]]
[[vi:Hệ tọa độ địa lý]]
[[vls:Geografische coördinoatn]]
[[vo:Koordinatasit taledavik]]
[[yo:Sístẹ́mù ajọfọ̀nàkò jẹ́ọ́gráfì]]
[[zh:经纬度]]
[[zh-yue:地理座標系統]]
