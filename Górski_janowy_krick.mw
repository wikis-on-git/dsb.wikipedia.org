{{Infokašćik rostlina
|mě=Górski janowy krick
|wobraz=Ribes alpinum - berries (aka).jpg
|wopis wobraza=Górski janowy krick (''Ribes alpinum'')
|wjelikosć=250px
|klasa0=[[Eudikotyledony]]<br />[[Jědrowe eudikotyledony]]
|pódklasa=
|pórěd=(Saxifragales)
|swójźba=[[Hendryškowe rostliny]] (Grossulariaceae)
|pódswójźba=
|rod=[[Janowy krick]]<ref>{{dnw|titel= Johannisbeerstrauch}}</ref> (Ribes) 
|družyna=Górski janowy krick
|wědomnostne mě=Ribes alpinum
|slěźaŕ=[[Carl von Linné|L.]]
|lěto=
}}
'''Górski janowy krick''' (''Ribes alpinum'') jo kerk ze swójźby [[Hendryškowe rostliny|hendryškowych rostlinow]] (''Grossulariaceae''). 

== Wopis ==
Górski janowy krick jo w lěśe zeleny, gusto roznogaśowany [[kerk]], kótaryž dośěgnjo wusokosć wót 0,8 až do 1,5 (2) m. Rostlina jo zwětšego jadnorodnikojska.

Wurostki su gładke a swětłozelene abo swětłošere. [[Gałuz]]y njenjasu [[śerń|śernje]]. [[Škóra]] se wót staršych źělow w smužkach pušći.

=== Łopjena ===
Měnjate [[Łopjeno|łopjena]] su wogonkate, tśilapate až pěślapate a gropnje zubate. Wóni stoje na krotkich wurostkach w gustych promjenjach a dośěgnu dłujkosć wót 2 až do 4 cm. Łopjency maju tśirožkatu až kulojtu wobcerbu a dośěgnu šyrokosć wót 3 až do 5 cm, su na górnem boku blěźe zelene, na dolnem boku pitśku błyšćece. Jich wogonki su załzojśe kósmate.

=== Kwiśonki ===
Kwiśo wót apryla až do maja. Styrilicbne abo pěślicbne [[Kwiśonka|kwiśonki]] su zelenojśe-žołte a dośěgnu wjelikosć wót 5 až do 9 mm. Muske kwiśonki stoje pó źaseśoch až pó tśiźasćoch w rownych, 2-3 cm dłujkich [[grana]]ch, mjaztym až žeńske kwiśonki stoje pó dwěma až pó pěśoch w rownych, krotšych granach. [[Kronowe łopjeńko|Kronowe łopjeńka]] su krotše ako [[keluškowe łopjeńko|keluškowe łopjeńka]].

=== Płody ===
[[Jagoda|Jagody]] su kulowate, pśeswěśaśe cerwjene a njesłodnje słoźe. [[Płod]]y se wokoło dnja swětego Jana wócerwjeniju.

== Stojnišćo ==
Rosćo w górskich a žłobišćowych lěsach, na górskich ługowych łukach a w skalnych krickach. Ma lubjej wutkate, zwětšego kalkate zemje. Ale teke na śamnych stojnišćach rosćo.

== Rozšyrjenje ==
Rostlina je w pódpołnocnej a srjejźnej [[Europa|Europje]], ale teke w pódpołnocnej a pódzajtšnej [[Azija|Aziji]] rozšyrjona, pśi comž w [[Alpy|Alpach]] we wusokosćach wót 2000 m, na pódpołdnju až do pópołnocno-špańskich górinow, [[Apeniny|Apeninow]], górinow Balkańskeje połkupy wustupujo.

== Wužywanje ==
Kulturne sorty se za sajźenje žywych płotow wužywaju a pódla drogach sajźaju, dokulaž derje połchłodk a wótpłuny znjasu.

== Nožki ==
<references/>

== Žrědła ==
* Botanica, Bäume und Sträucher, Über 2000 Pflanzenporträts, [[Special:Booksources/978-3-8331-4467-7|ISBN 978-3-8331-4467-7]], bok 775 {{ref-de}}
* Bruno P. Kremer: Steinbachs Naturführer Bäume & Sträucher, [[Special:Booksources/978-3-8001-5934-5|ISBN 978-3-8001-5934-5]], bok 272 {{ref-de}}
* Schauer - Caspari: Pflanzenführer für unterwegs, [[Special:Booksources/978-3-8354-0354-3|ISBN 978-3-8354-0354-3]], 2. nakład, 2008, bok 456 {{ref-de}}
* Spohn, Aichele, Golte-Bechtle, Spohn: Was blüht denn da? Kosmos Naturführer (2008), [[Special:Booksources/978-3-440-11379-0|ISBN 978-3-440-11379-0]], bok 406 {{ref-de}}
* Steinbachs Großer Pflanzenführer, [[Special:Booksources/978-3-8001-7567-3|ISBN 978-3-8001-7567-3]], bok 294 {{ref-de}}

== Eksterne wótkaze ==
{{projekty|commons=Ribes alpinum|wikispecies=Ribes alpinum}}
* {{FloraWeb|4847}}

[[Kategorija: Hendryškowe rostliny]]
[[Kategorija: Kerki]]
