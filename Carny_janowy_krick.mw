{{Infokašćik rostlina
|mě=Carny janowy krick
|wobraz=Schwarze Johannisbeeren Makro.jpg
|wopis wobraza=Carny janowy krick (Ribes nigrum)
|wjelikosć=250px
|klasa0=[[Eudikotyledony]]<br />[[Jědrowe eudikotyledony]]
|pódklasa=
|pórěd=(Saxifragales)
|swójźba=[[Hendryškowe rostliny]] (Grossulariaceae)
|pódswójźba=
|rod=[[Janowy krick]]<ref>{{dnw|titel= Johannisbeerstrauch}}</ref> (Ribes) 
|družyna=Carny janowy krick
|wědomnostne mě=Ribes nigrum
|slěźaŕ=[[Carl von Linné|L.]]
|lěto=
}}
'''Carny janowy krick''' (''Ribes nigrum'') jo kerk ze swójźby [[Hendryškowe rostliny|hendryškowych rostlinow]]  (''Grossulariaceae''). Jogo płod jo [[carna janowka]].

== Wopis ==
Carny janowy krick jo w lěśu zeleny [[kerk]], kótaryž dośěgnjo wusokosć wót 80 až do 150 cm (2 m). Rostlina njenjaso [[śerń|śernje]]. Wše źěle rostliny pśi rozšurowanju mócnje wónjaju, pśisamem njepśijaznje.

Młody wurostki su meškowje kósmate. [[Gałuz]]y su mócne.

=== Łopjena ===
Měnjate [[Łopjeno|łopjena]] su tśilapate až pěślapate, dłujko wogonkate, maju kulojtu abo rožkatu wobcerbu, su na górnem boku gołe, njasu na dolnem boku žołtojte załzy a dośěgnu dłujkosć wót 10 cm a šyrokosć wót až do 10 cm. Pśi tom 3 lapy su wjelike, ale 2 stej małkej. Na krotkich wurostkach kaž w promjenjach kopate wustupuju.

=== Kwiśonki ===
Kwiśo wót apryla až do maja. Zwětšego pěślicbne [[Kwiśonka|kwiśonki]] su njenadpadnje zelenojte, znutśika blěźe cerwjenojte a stoje pó styrjoch až pó źaseśoch we wótstojecych abo dele wisecych [[grana]]ch. [[Kronowe łopjeńko|Kronowe łopjeńka]] su rowne a krotše ako slědk kśiwjone, gusto kósmate [[keluškowe łopjeńko|keluškowe łopjeńka]].

=== Płody ===
Kulowate [[płod]]y su carne, jědne, mězgojte [[jagoda|jagody]], kótarež dośěgnu šyrokosć wót 10 až do 15 mm. Wóni wót junija dozdrjaju a su bogate na witaminy.

== Stojnišćo ==
Rosćo we wólšowych tonišćach, ługowych lěsach a we włožnych krickach na wódowych brjogach. Ma lubjej změnowłožne až mokše, humozne glinjane a běłoglinjane zemje.

== Rozšyrjenje ==
Rostlina jo pśedewšym w srjejźnej a pódpołnocnej [[Europa|Europje]] rozšyrjona, ale teke w pódpołnocnej a pódzajtšnej [[Azija|Aziji]] wustupujo.

== Wužywanje ==
Jagody se syre jěźe abo k [[marmelada|marmeladźe]] pśedźěłaju.

== Nožki ==
<references/>

== Žrědła ==
* Bruno P. Kremer: Steinbachs Naturführer Bäume & Sträucher, [[Special:Booksources/978-3-8001-5934-5|ISBN 978-3-8001-5934-5]], bok 274 {{ref-de}}
* Meyers Taschenlexikon Biologie, In 3 Bänden, 2. zwjazk, [[Special:Booksources/3-411-12023-1|ISBN 3-411-12023-1]], bok 55 {{ref-de}}
* Schauer - Caspari: Pflanzenführer für unterwegs, [[Special:Booksources/978-3-8354-0354-3|ISBN 978-3-8354-0354-3]], 2. nakład, 2008, bok 456 {{ref-de}}
* Steinbachs Großer Pflanzenführer, [[Special:Booksources/978-3-8001-7567-3|ISBN 978-3-8001-7567-3]], bok 296 {{ref-de}}

== Eksterne wótkaze ==
{{projekty|commons=Ribes nigrum|wikispecies=Ribes nigrum}}

{{Nawikašćik sad}}

[[Kategorija:Hendryškowe rostliny]]
[[Kategorija:Kerki]]
[[Kategorija:Sad]]
