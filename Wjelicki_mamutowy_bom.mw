{{Infokašćik rostlina
|mě=Wjelicki mamutowy bom
|wobraz=General_Grant_tree.jpg
|wjelikosć=250px
|wopis wobraza=Wjelicki mamutowy bom (''Sequoiadendron giganteum'')
|klasa=[[Coniferopsida]]
|pódklasa=
|pórěd=[[Konifery]] (Coniferales)
|swójźba=[[Cypresowe rostliny]] (Cupressaceae)
|pódswójźba=[[Mamutowe bomy]] (Sequoioideae)
|rod=(Sequoiadendron)
|družyna=Wjelicki mamutowy bom
|wědomnostne mě=Sequoiadendron
|co=[[rod (biologija)|rod]]
|slěźaŕ=[[John Theodore Buchholz|J.Buchholz]]
|wědomnostne mě2=Sequoiadendron giganteum
|co2=[[družyna (biologija)|družynu]]
|slěźaŕ2=([[John Lindley (Botaniker)|Lindl.]]) J.Buchholz
}}
[[File: Sequoiadendron giganteum MHNT.BOT.2004.0.191.jpg|thumb|'' Sequoiadendron giganteum '']]

'''Wjelicki mamutowy bom''' (''Sequoiadendron giganteum'') jo bom ze swójźby [[Cypresowe rostliny|cypresowych rostlinow]] (''Cupressaceae'').

Pó někotarych žrědłach se do swójźby [[Bagnocypresowe rostliny|bagnocypresowych rostlinow]] (''Taxodiaceae'') pśirědujo.

== Wědomnostne mě ==
Botaniske mě roda bazěrujo na mjenju Indianarja Se-quo-Yah (roź. 1770, wumr. 1843), kótaryž jo wuwiwał prědny indiański alfabet.

== Wopis ==
Wjelicki mamutowy bom jo [[bom]], kótaryž dośěgnjo wusokosć wót 30 až do 50 m (wěcej ako 80 m). Krona jo kjagelojta, ale w starstwje jo šyroko mělna. [[Zdonk]] jo tłusty a rowny. Tłusta [[škóra]] jo cerwjenobruna až šerobruna, gubicojta-nitkojta, pśi comž w pódłujkostnych smužkach njaso dłymoke rozpukliny. Z tłustosću wót až do 50 cm jo dobry šćit pśeśiwo wognjoju góli.

Bom ma nejwětšy drjewowy wolumen wšych bomowych družynow. Wón móžo starstwo wót něźi 3000 lět dośěgnuś, lěcrownož w Sequioa-narodnem parku Kaliforniskeje <!--pječa - kak pśełožyś?--> samo stoj bom z starstwom wót 3800 lět.

=== Jegły ===
Spjerchlinojte [[Jegła|jegły]] su śamnozelene až módrozelene, prědku špicne a dośěgnu dłujkosć wót něźi 5 mm a na głownych pšuśikach až do 12 mm. Wóni na [[gałuz]]ach dołoj běžece rostu a su w tśich rědach šrubikojśe rědowane. Wóni pśi rozšurowanju pó anisu wónjaju. 

=== Kwiśonki a šyški ===
Kwiśo wót měrca až do apryla (w maju). Rostlina jo jadnodomna. [[Kwiśonkowy stołk|Kwiśonkowe stołki]] su njenadpadne. Muske [[kwiśonka|kwiśonki]] stoje pó jadnom na kóńcykach pšuśikow. Žeńske kwiśonki stoje pó jadnom abo pó dwěma.

[[Šyška|Šyški]] dośěgnu šyrokosć wót až do 4 cm a dłujkosć wót 6 cm. Zdrjałe šyški su cerwjenobrune, jajojte a dośěgnu dłujkosć wót 5 až do 8 cm. Jich spjerchliny njasu wurazny śernjowaty wurostk. Wóni wót julija až do awgusta dozdrjaju.

== Stojnišćo ==
Rosćo na włožnych, wutkatych zmjernjeńskich zemjach we wusokosćach wót 1500 až do 2500 m. Ma lubjej do dłymi duce, pśepušćate zemje na lichotnem, słyńcnem městnje. Młode bomy pótrjebuju wjele wódy.

== Rozšyrjenje ==
Bom jo pacifiskich źělach pódpołnocneje [[Amerika|Ameriki]] domacna, a to pódwjacorne wótkłony Sierra Newada w Kaliforniskej. Tam móžo samo wusokosći wót až do 100 m dośěgnuś. Jogo zdonk móžo pśeměr wót až do 8 m dośěgnuś, na bazy samo wót až do 12 m. Pśi tom móžo starstwo wót něźi 3000 lět dośěgnuś.

== Wužywanje ==
Bom se w srjejźnej [[Europa|Europje]] pśi pśigóźbje ako gólny bom sajźa, howacej w parkach a arboretach.

== Sorty ==
* Sorta 'Pendulum' njaso wisece pódlańske gałuzy.

== Taksonomija ==
Toś ta družyna bu w lěśe 1853 pód mjenim (Basionym) ''Wellingtonia gigantea'' wót [[John Lindley (Botaniker)|John Lindley]]  w ''The Gardeners' Chronicle & Agricultural Gazette'', zwězk 10, S. 823 [[Prědny wopis|nejpjerwjej wopisana]]. John Theodore Buchholz jo nastajał w lěśe 1939 w ''American Journal of Botany'', Volume 26, Issue7, S. 536 za toś tu družynu rod ''Sequoiadendron''. Dalšne [[Synonym (taksonomija)|synonymy]] za ''Sequoiadendron giganteum'' (Lindl.) J.Buchholz su: ''Americus gigantea'' Anon. 1854, ''Sequoia gigantea'' Decne. 1854, ''Taxodium washingtonianum'' Winsl. 1855, ''Washingtonia californica'' Winsl. 1854 abo 1855, ''Sequoia wellingtonia'' Seem. 1855, ''Taxodium giganteum'' Kellog et Behr 1855, ''Americus giganteus'' Anon. 1858, ''Washingtonia americana'' Hort. A. ex Gord. 1862, ''Gigantabies wellingtonia'' J.Nels. 1866, ''Sequoia washingtoniana'' Sudw. 1897, ''Steinhauera gigantea'' Kuntze 1909. <ref name="tropicos"> [http://www.tropicos.org/Name/31300229 Zapisk pśi ''Tropicos''.]</ref>

== Nožki ==
<references/>

== Žrědła ==
* Botanica, Bäume und Sträucher, Über 2000 Pflanzenporträts, ISBN 978-3-8331-4467-7, bok 857 {{ref-de}}
* Bruno P. Kremer: Steinbachs Naturführer Bäume & Sträucher, ISBN 978-3-8001-5934-5, bok 80 {{ref-de}}
* Mayer, Schwegler: Welcher Baum ist das?, Bäume, Sträucher, Ziergehölze, ISBN 978-3-440-11273-1, bok 248 {{ref-de}}

== Eksterne wótkaze ==
{{Commons|Sequoiadendron giganteum}}

[[Kategorija:Cypresowe rostliny]]
[[Kategorija:Bomy]]
