'''Dejm hyšći bomki sajźaś''' (z pódtitelom ''Antologija dolnoserbskeje literatury'') su knigły, kótarež jo [[Ludowe nakładnistwo Domowina]] wudało w lěśe 1985 w seriji ''Kapsne kniglicki'', cysło 137. Toś tu antologiju jo zestajiła [[Ingrid Naglowa]]. Ilustrěrowała Sofija Natuškec.

Antologija ''Dejm hyšći bomki sajźaś'' jo stwórta z někótarych antologijow dolnoserbskeje literatury, kenž su doněnta wót 1971 wujšli. W toś tych knigłach su zastupjone luźe wěcej generacijow. Zestajaŕka antologije, Ingrid Naglowa, jo napisała w pśedsłowje: ''Wucabniki, redaktory, wuknice a studenty su podla, pśedewšym luźe, kenž su swojo kubłanje po 1945 zwětšego na serbskich šulach dostali''<ref>Ingrid Naglowa (zest.), ''Dejm hyšći bomki sajźaś'', b. 7</ref>. Wóna pišo teke, až ''titul kniglickow jo wuznaśe k žywjenju, wobstojecemu a pśichodnemu''<ref>Ingrid Naglowa (zest.), ''Dejm hyšći bomki sajźaś'', b. 7</ref>.

==Wopśimjeśe==
* [[Ingrid Naglowa]], ''Pśedsłowo''
* [[Sabina Dunkelojc]], ''Pśepytowanje w matematice''
* [[Uwe Gutšmidt]], ''Dejm hyšći bomki sajźaś''
* [[Margita Heinrichowa]], ''Žywjenjeju pomagaś na swět''
* [[Ingrid Hustetowa]], ''Co ga wote mnjo cośo?''
* [[Jurij Koch]], ''Końc jadneje tradicije'' 
* Ingrid Naglowa, ''Něcht da gej tu kocku molowaś''
* [[Herbert Nowak]], ''Marko a Erika''
* [[Hync Rychtaŕ]], ''Nekrolog za pśijaśela''
* [[Monika Słokowa]], ''Rože za starku''
* [[Roža Šenkarjowa]] ''W kraju kaktejow a indiańskich pyramidow''

==Nóžki==
<references />

== Wótkaze ==
* [http://scb.serbski-institut.de/si-bib/lang-sb/detaile/?id=9279&LIPA=osmbq99get1r6ap0b4kmqqm0d5 Informacija na boce Serbskeje Bibliografiji]

[[Kategorija:Dolnoserbska literatura]]
