Manfred Starosta jo wosebny dolnoserbski rěcywědomnostik a słownikaŕ. Jogo nejwažnjejše żěła su dolnoserbska wucbnica „Niedersorbisch– schnell und intensiv”, ten dolnoserbski – nimski słownik „Starosta” a běgajucy projekt „Nimski – dolnoserbski Słownik”(DNW). Až do żinsa Starosta se zasajżijo za zachowanje a wuwiśe dolnoserbskeje rěcy a jo jaden slědnych, kotaryž jo zamožny za twórjenje dospołneje leksikografija w dolnoserbskej rěcy.


'''1. Žywjenje'''


Manfred Starosta jo se naroźił na 20. Junij 1941 w Janšojcach. Dokulaž jogo nan jo padnuł we wójnje pśeśiwo Rusojskej južo pśed jogo naroźenim, Starosta jo wotrosł pśi staryma starjejšyma. Tam wón jo musał nejpjerwjej nimski powědaś, ale weto won jo słuchał dolnoserbsku rěc wót swójeju stareju starjejšeju.Tak jo měł prědny kontakt ze serbskeju rěcu, až wón jo mógał něga raz małe sady w dolnoserbskej rěcy powědaś. Pópšawna pśicyna za zachopjeńk aktiwnego trjebana serbskeje rěcy jo akle była stara žeńska, kotaruž Starosta jo zmakał : Wóna njejo mógała powědaś nimski a to jo było prědny raz, až won jo musał wugroniś na serbski. Z tym rěcna zamóžnosć Starosty jo se wuwiła a wón jo nawuknuł nałožyś rěc, kotaruž won jo jano znał wót słuchanja. Wót 1948 až do 1956 Starosta jo woglědał do zagrodneje šule w Janšojcach. Tam jo měł na zachopjeńku wjele problemow z pšaweju nimskeju rěcu a gramatiku. Cesto wón jo rozměšał wobej rěcy w jadnej saźe a jo było wjelgin śěžko se wótwucyś rěcne zmolki. Až do żinsa wón mysli w dwěma rěcoma.Wot 1956 až do 1960 Starosta jo był na Dolnoserbskej wušej šuli w Chóśebuzu, kótaraž jo żinsa Dolnoserbski gymnazium. W šuli Starosta nejpjerwjej njejo měł ambicjony za slawistiku, ale pśez zajm za ludowědu wón jo zachopił studium slawistiki w lěśe 1960 na universiśe w Lipsku a jo pśistajił ned pótom pśidatny studium ludowědy a socijologije, kótaryž Starosta jo absolwěrował na uniwersiśe Poznań w Pólskej wót 1965 až do 1966. Swój studium Starosta jo dokóńcył ako diplomowy slawistikaŕ, ale južo wob studiumje – w lěśe 1964 – wón jo se ženił žeńsku z Litawskeje a góle jo se narożiło. Tak Starosta jo pśišeł nejpjerwjej do sedymnasteje wušeje šule ako wucabnik za rušćinu wót 1966 až do 1968. Normalnje wón njejo směł wuwucowaś, dokulaž njejo cynił studium pedagogiki, ale jo był njamaš wucabnikow za rušćinu. Starosta jo měł tencas móžnosć za dorowanje felowanego studiuma, ale pón jo dostał pórucenje z Lipska. Togodla wón jo sěł do instituta za Sorabistiku na uniwersiśe w Lipsku a jo był wucabnik we wusokošulskej słužbje. Tam Starosta jo żěłał wot lět 1968 až do 1992, jo wuwucował serbšćinu a jo teke nażěłał materialije za wucbu, kak wucbnica za póstupjone a zajmowane sorabistiki „Niedersorbisch - schnell und intensiv”. W Lipsku Starosta jo był samučki Dolnoserb na uniwersiśe, ale weto wón jo powědał konsekwentnje dolnoserbski, dokulaž won njejo kśěł měšaś rěcy.Pó paże murje wucbne městno jo stojało krotko pśed rozpušćenim a togodla Starosta jo se procował pśi Serbskem instituśe w Chóśebuzu a jo se pśistajił. Na prědnem Septemberje 1992 wótnoga Serbskego instituta jo pśiwzeła żěłabnosć w Serbskem domje w Chóśebuzu. To jo było we wósebnem wědomnostna institucija za dolnoserbske slěżenja. Tam Starosta jo żěłał ako rěcnywědomnostnik wót 1992 až do 2006 a jo zaběrał z wšakorakimi nadawkami a tematiskimi wobłukami, głownje jojo wobłuki su byli dolnoserbska leksikografija, terminologija, gramatika a ortografija ale teke wuwiśe dolna serbskeje pisaneje rěcy a rěcna wucba w dolnoserbskej.Weto wón jo bydlił dalej w Lipsku a żěłał ako gošćowy wucabnik na uniwersiśe a togodla wón jo jězdżił tam a zas až do żinsa. W lěśe 2001 Starosta jo dostał Myta ćiśinskego za swoju zasłužbu. Lěcrownož Starosta jo wót junija 2006 na wuměnku, wón jo pśecej hyšći ako eksterny sobużěłaśeŕ wjednik projekta „Nimski – Dolnoserbski słownik (ONW)” a mimo togo wón a Fabian Kaulfürst stej pśedsedarje jo pśedsedaŕ dolnoserbskeje rěcneje komisije


'''2. Dolnoserbski – nimski słownik – Ta Starosta'''


Za tym až Starosta jo pśišeł do Chóśebuza, jo se diskotěrowało, až Dolnoserbski –nimski słownik wěcej njedosega a jo pśestarany. Jo se kśěł jaden słownik, kotaryž jo se planował wót zachopjeńka ako wězanje.Starosta jo se pśewzeł ten projekt a w lěśe 1999 „Starosta” jo se wozjawiła.To jo až do żinsa nejwobšyrnjejšy słownik dolnoserbskeje rěcy ze cełkownym wopśimjeśim wót něżi 45.000 lemata. „Starosta” jo pasiwny słownik k pśełožowanjeju a rozměśeju dolnoserbskich tekstow, pótakem nic za spisanje.Wopśimjejo frazeologizmy a požyconki a teke pśestaranu a lokalnu leksiku, ale nic mjenja, mimo dolnoserbskich městnostnych mjenjow. Leksikon „Starosty” bazěrujo na ekcerpcijonem dolnoserbskem pismojstwje ze 19. a 20. stolěśa a se pódprějo teke na „Thesaurus” wót Muki, słownikach wót B. Šwjele a P. Janaša. Mimo togo „Starosta” wopśimjejo někotare nowe słowa, kótarež su nastali akle w 20. stolěśu. Żinsa „Starosta” jo nejwažnjejšy słownik za serbšćinu.


'''3. Nimski – dolnoserbski słownik – DNW'''


Jadnučki nimski – dolnoserbski słownik – słownik wót Pětša Janaša – njejo tak wobšyrny a wopśimjejo teke stary pšawopis. Togodla jo se pśemysliło južo dłujko wo aktiwnem słowniku, za spisanje dolnoserbskich tekstow a aby zmólki se wobijało. Nejpjerwjej ideja jo se zachyśiła, dokulaž njejo se zjadnoło, až do lěta 2001, ako żěła na słowniku su se zachopili. Pód wjednistwom Manfreda Starosty żěłaju hyšći Erwin Hanuš, Hauke Bartels a teke druge pśi projekśe. Nażěłanje cełeje leksiki trajo dłujcke a jo wjelgin wjelike, dokulaž kuždy sobużěłaśeŕ pśeżěła kužde słowo słownika a wšykne wopowědaju změny a kótare słowa se pśiwzeju. K prědnemu cil projekta jo dejał byś jano šulski słownik z 20.000 lemata. Ta werzija jo se rozšyriła na 40.000 lemata w lěśe 2004. Něnto słownik ma wopśimjeśe wót něżi 60.000 lemata a śišćana wersija změjo wěcej ako 2000 boki. Na zakłaże togo słownika dej se nażěłaś rownocasno šulski słownik z wšakorakimi wopśimjeśami a wšakorakim wugotowanim jadnotliwych artikelow. Wot julije 2007 wšykne gótowe artikele słownika móžoš namakaś w interneśe na www.dolnoserbski.com. Zakłady leksikografiskego wobżěła su maminorěcna kompetenca awtorowu Starosta a Hanuš, wobšyrne zběrki ekserptow dolnoserbskeje rěcy, elektroniski korpus teksta a teke konsultacije z maminorěcnymi pomogarjami.Śěžkosć togo słownika jo było wotekšywanje modernych słowow, dokulaž dolnoserbska rěc jo jano mała rěc a njejo se standardizěrowana. Na pśikład za „Nowy casnik” jo wjelgin wažne, až móžo powěżeś wó aktualnych temach teke z techniki a politiki, ale na tych pólach se musy hyšći wuwiś wjele dolnoserbskich słowow. To njejsu pšawe „nowe” słowa, ale cesto kompenzacije znatych abo starych słowow. Wósebnje jo wjelgin wažne, až maminorěcne luże mogu akceptěrowaś a rozměś nowu leksiku. Tak Nimski – dolnoserbski słownik dej byś teke pomocny srědk wosebnje za njemaminaŕja k aktiwnemu wužywanjeju dolnoserbskeje rěcy, gaž se dogótujo słownik.

Von „http://de.wikipedia.org/wiki/Benutzer:Igmtep/Manfred_Starosta“
