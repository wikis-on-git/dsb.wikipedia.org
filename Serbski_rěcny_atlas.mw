'''Serbski rěcny atlas''' (krotceńka SRA, nimski: Sorbischer Sprachatlas, krotceńka SSA) jo jadno z nejžwažnjejšych [[dialektologija|dialektologiskich]] wuźěłow na pólu [[sorabistika|sorabistiki]]. Mimo swójogo wuznama za dialektologiju narowna nimski spisany rěcny atlas do wěsteje měry do źinsajšnego felujucu (resp. jano pó źěłach eksistěrujucu) historisku gramatiku. To pśitrjefijo wósebnje za górnoserbsku rěc, za dolnoserbsku rěc ga eksistěrujo [[Arnošt Muka|Mukowa]] historiska gramatika na pólu fonetiskego a morfologiskego systema.

SRA pśedlažy w 15 zwězkach, z kótarychž jo wujšeł prědny 1965 a slědny 1996. Na wjelelětnem slěźarskem projekśe su źěłali głownje [[Helmut Faska|Helmut Faska]], [[Helmut Jenč|Helmut Jenč]] a [[Frido Michałk|Frido Michałk]]. Wjele dalšnych, teke wukrajnych wědomnostnikow jo se wobźěliło pśi zběranju rěcnego materiala w cełkownje 151 informaciskich dypkach (jsach) w Górnej a Dolnej Łužycy. Nazběrany material jo se wědomnostnje wugódnosćił a prezentěrujo se z pomocu rěcnogeografiskich kartow, ku kótaremž pśedlažy stawnje wobšyrny wědomnostny komentar.

== Tematiske wobłuki jadnotliwych zwězkow ==
W prědnych źaseś zwězkach dokumentěrujo se dialektalna leksika. Pśi tom zjima se w jadnotliwych zwězkach leksika wšakich wobłukow (glědaj bibliografija). Jědnasty a dwanasty zwězk wobjadnawatej morfologiju. Prědny z toś teju zwězkowu jo wěnowany gramatiskim kategorijam a paradigmatice substantiwow, drugi ale fleksiji adjektiwow, pronomenow a werbow. W tśinastem zwězku wopisujo se synchroniska, w styrnastem historiska fonologija. Slědny zwězk zaběra se ze syntaksu serbskich dialektow.

== Bibliografija ==
'''Serbski rěčny atlas = Sorbischer Sprachatlas'''
*1965 - Feldwirtschaftliche Terminologie (1. zwězk)
*1968 - Viehwirtschaftliche Terminologie (2. zwězk)
*1970 - Floristische und Faunistische Terminologie (3. zwězk)
*1972 - Terminologie des ländlichen Gewerbes (4. zwězk)
*1976 - Terminologie der Sachgebiete Küche und Garten (5. zwězk)
*1978 - Terminologie der Sachgebiete Körper und Kleidung (6. zwězk)
*1980 - Terminologie der Sachgebiete Hygiene, Krankheit und menschliche Eigenschaften (7. zwězk)
*1982 - Terminologie der Sachgebiete Verwandschaft, Berufe und Gesellschaft (8. zwězk)
*1984 - Terminologie der Sachgebiete Natur, Zeit, Glaube und Brauchtum (9. zwězk)
*1986 - Terminologie der Sachgebiete Haus und Hof sowie Verschiedenes (10. zwězk)
*1975 - Morphologie. Die grammatischen Kategorien - Paradigmatik des Substantivs (11. zwězk)
*1988 - Morphologie. Die Flexion der Adjektive, Pronomen und Verben (12. zwězk)
*1990 - Synchronische Phonologie (13. zwězk)
*1993 - Historische Phonologie (14. zwězk)
*1996 - Syntax (15. zwězk)

== Literatura ==
* Михалк С., [http://www.ruslang.ru/doc/voprosy/voprosy1968-4.pdf Исследовательская работа по сербо-лужицкой диалектологии], Вопросы языкознания, 1968, №4, М., изд. Наука, стр. 21 - 32

[[Kategorija:Rěcywěda]]
[[Kategorija:Dialektologija]]
[[Kategorija:Sorabistika]]
