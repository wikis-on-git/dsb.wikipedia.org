'''Atom''' jo nejmjeńšy strukturny źělk materije, kótaryž se njedajo chemiski dalej źěliś. 
Pśisamem ceła nas wobdawajuca žywa a nježywa materija wobstoj z atomow abo ionow. 
Kosmologiski wiźone jo to ale rědša forma materije. Pśewažujo plasma, z kótaregož wobstoje gwězdy, a hypotetiska carna materija.



== Natwaŕ atoma ==

[[Dataja:Atom.png|thumb|Zjadnorjony model heliuma: elektrona (žołtej) wobkružujotej jědro, kótarež wobstoj z neutronowo (zelenej) a protonowo (cerwjenej).]]
Atom wobstoj z jědra a elektronoweje wobalki.
Jědro wobstoj z protonow (pozitiwnje lodowane) a neutronow (neutralnje lodowane). Wobalka wobstoj z elektronow (negatiwnje lodowane) . 
Elektrony wobkružuju jědro na wšakich „cerach“, kótarež wótpowěduju rozdźělnym energetiskim niwowam elektronow. Radius toś tych „cerow“ resp. elektronoweje wobalki jo, z jadnab 10-10 m, źaseś tysac razow wětšy ako radius jědra (10 –14 m). 
Atomy su pótakem wjelgin małke. Włos cłowjeka jo na pś. něźi 1 milion wuglikowych atomow šyroki.

Gaby był atom tak wjeliki ako jedna katedrala, by jědro było małke ako mucha. 
Ale skóro ceła masa atoma koncentrěrujo se w jědrje, kótarež zaběra jano biliardowy źěl cełego atoma. To wóznamjenijo, až wobstoj atom pśisamem jano z proznego ruma.


== Iony ==
 
Jolic rowna se licba elektronow licbje protonow, jo atom dogromady neutralnje lodowany, nawopak jadna se wó iony (kation - pozitiwnje lodowany ion abo anion - negatiwnje lodowany ion).


== Elementy ==


Atomy ze samskeju licbu protonow, słušaju k tomu samskemu elementoju. Toś tu licbu pomjenijomy licba pórěda. Pó licbje pórěda su elementy w periodiskim systemje rědowane. 


== Izotopy ==

Tšocha neutronow jadnogo elementa móžo wariěrowaś, jadna se pón wó rozdźělne izotopy elementa. 
Izotopy wóźika (chemiski symbol H) su protium (jano jaden proton), deuterium (proton a neutron) a tritium (proton a dwa neutrona). Protium jo z 99.985 % nejcesćejšy izotop wóźika.

[[Kategorija:Chemija]]
[[Kategorija:Fyzika]]

{{Link FA|en}}
{{Link FA|id}}
{{Link FA|lmo}}
{{Link FA|pl}}
{{Link FA|zh}}
