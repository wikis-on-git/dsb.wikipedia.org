'''Kito Albin''' (nimski ''Christian Albin''; * [[25. julija]] [[1802]] w [[Jaseń (Grodk)|Jasenju]], † [[11. julija]] [[1888]] w [[Gorjenow]]je) jo był w dolnoserbski ewangelski faraŕ a spisowaśel nabóžnych tekstow, sobuwudawaŕ dolnoserbskeje [[Biblija|Biblije]]. 

Kito Albin jo se naroźił ako syn bura we jsy Jaseń pola [[Grodk]]a. Jo chójźił na gymnazium w [[Chóśebuz]]u. Potom w [[Halle (Solawa)|Halle]] jo studěrował ewangelsku teologiju. W lětach 1828-1884 źěłał pśi Gorjenowskej cerkwje,  nejpjerwjej jako pomocny a wót 1833 ako głowny faraŕ. 1884 jo wótejšeł na wuměnk.

W lěśe 1850 jo Kito Albin jo był jaden ze załožarjow Serbskego towaristwa za [[Dolna Łužyca|Dolnu Łužycu]], w kótaregož nadawku jo pśestajił srjejźowěkowe nimske tšojenje ''Źiwne tšojenje tego bogego Heinricha'' (Chośebuz 1850), kótarež płaśi jako jadno z prědnych wopytow wudawanja swětneje prozy w [[dolnoserbšćina|dolnoserbšćinje]]. 1863 wón jo wozjawił w nimskorěcnej nowinje ''Der Schulfreund'' někotare dolno- a górnoserbske pśisłowa. 1868 jo był wobdźěleny pśi wudaśu dolnoserbskeje Biblije. Jo zawóstajił wobšyrnu chroniku Gorjenowskeje wósady a zběrku swojich prjatkowanjow.

== Žrědła ==
{{Nbs|GH|Albin, Kito|27}}

{{DEFAULTSORT:Albin, Kito}}
[[Kategorija:Serb]]
[[Kategorija:Muž]]
[[Kategorija:Spisowaśel]]
[[Kategorija:Roź. 1802]]
[[Kategorija:Wum. 1888]]
[[Kategorija:Faraŕ]]
