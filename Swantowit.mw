'''Swantowit- nejwušy bog'''

Ze styrimi głowami glěda Swantowit do wšyknych njebjaskich směrow. Wón wiźi ceły swět a dajo nejlěpše orakle. Jogo rog symbolizěrujo bogatstwo a wuzbytk. Kužde lěto w casu žnjow su luźe do njogo wino nalali. Na tom jo mjeršnik póznał, kake budu pśiduce žni. Nejwětša a nejbogatša swětnica boga Swantowita jo w Arkonje na kupje Rujany stojała. W njej jo teke jogo běły koń był, na kótaremž jo Swantowit pśeśiwo winikam swójogo luda do wójny rejtował.

[[Kategorija:Słowjański bog]]
