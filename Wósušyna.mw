{{Infokašćik rostlina
|mě=Wósušyna
|wobraz=Rhus-typhina.JPG
|wjelikosć=250px
|wopis wobraza=Wósušyna (''Rhus typhina''), pjerinate łopjena a žeński kwiśonkowy stołk
|klasa=
|pódklasa0=[[Rosidy]]<br />[[Eurosidy II]]
|pórěd=(Sapindales)
|swójźba=[[Sumakowe rostliny]] (Anacardiaceae)
|pódswójźba=
|rod=[[Sumak]] (Rhus)
|družyna=Wósušyna<ref name="dnw">{{dnw|titel=Essigbaum}}</ref>
|wědomnostne mě=Rhus typhina
|slěźaŕ=[[Carl von Linné|L.]] 
|lěto=
}}
'''Wósušyna'''<ref name="dnw"/> (''Rhus typhina'') jo rostlina ze swójźby [[Sumakowe rostliny|sumakowych rostlinow]] (''Anacardiaceae''). Dalšne serbske mě jo '''wósuchowy bom'''<ref name="dnw"/>.

== Wopis ==
Wósušyna jo w lěśu zeleny, małko roznogaśowany [[kerk]] abo małki [[bom]], kótaryž dośěgnjo wusokosć wót 3 až 6 (8, 12) m a šyrokosć wót až do 4 m. Płone korjenje twórje kórjenjowe wurostki.

Młode [[gałuz]]y su gusto somotnje kósmate. Gałuzy su tłuste.

=== Łopjena ===
Měnjate [[Łopjeno|łopjena]] su dłujke wogonkate a dośěgnu dłujkosć wót 50 cm (wót 30 až do 60 cm) a wobstoje z 11 až do 31 [[pjerkate łopjeńko|pjerkatych łopjeńkow]]. Łopjeńka su dłujkojśe-lancetojte, kóńcykojte, gropnje rězane, na zachopjeńku kósmate, na dolnem boku swětłošere a dośěgnu dłujkosć wót 5 až do 12 cm. Wšake zagrodne formy maju rozdźělnje mócnje wótměnjone łopjena.

Łopjena su w nazymje oranžowe abo šarlachcerwjene.

=== Kwiśonki ===
Kwiśo wót junija až julija. Muske a žeńske [[kwiśonkowy stołk|kwiśonkowe stołki]] stoje na rozdźělnych rostlinach. [[Kwiśonka|Kwiśonki]] dośěgnu wjelikosć wót 5 mm a stoje w [[kisć]]ach, kótarež dośěgnu dłujkosć wót 10 až 20 cm. Muske kwiśonki su nažołśe zelene. [[Płodnistwo]] jo zrownane a dośěgnjo dłujkosć wót až do 20 cm.

=== Płody ===
[[Płod]]y su šćeśaśe kósmate a cerwjene [[Twardopackaty płod|twardopackate płody]]. Wóne wót septembra dozdrjaju.

=== Maśizny ===
Wše źěle rostliny, pśedewšym łopjena a płody, wopśimjeju gadowate maśizny, kótarež mógu pśedewšym
lažke zagórjenje kóže zawinowaś.

== Stojnišćo ==
Jo naročny [[pyšny kerk]] w parkach a zagrodach, ale teke rosćo wóźiwjowany na wótpadkowych městnach, zeleznicowych nasypach a pustych płoninach.

== Rozšyrjenje ==
Jo w lěśe 1629 z pódzajtšneje pódpołnocneje Ameriki do [[Europa|Europy]] pśišeł.

== Wužywanje ==
Rostlina se w [[Europa|Europje]] cesto ako pyšnu rostlinu sajźa.

== Nožki ==
<references/>

== Žrědła ==
* Botanica, Bäume und Sträucher, Über 2000 Pflanzenporträts, [[Special:Booksources/978-3-8331-4467-7|ISBN 978-3-8331-4467-7]], strona 774 {{ref-de}}
* Meyers Taschenlexikon Biologie, In 3 Bänden, 3. zwězk, [[Special:Booksources/3-411-12033-9|ISBN 3-411-12033-9]], strona 186, pod hesłom '''Sumach''' {{ref-de}}
* Spohn, Aichele, Golte-Bechtle, Spohn: Was blüht denn da? Kosmos Naturführer (2008), [[Special:Booksources/978-3-440-11379-0|ISBN 978-3-440-11379-0]], strona 428 {{ref-de}}
* Steinbachs Großer Pflanzenführer, [[Special:Booksources/978-3-8001-7567-3|ISBN 978-3-8001-7567-3]], strona 332 {{ref-de}}

== Eksterne wótkaze ==
{{Commonscat|Rhus typhina}}
* {{FloraWeb|23591}}
* ''[http://www.baumkunde.de/baumdetails.php?baumID=0135 Wósušyna.]'' W: ''Baumkunde.de.'' (z fotami) {{ref-de}}
* ''[http://www.fs.fed.us/database/feis/plants/tree/rhutyp/all.html Wósušyna.]'' W: ''US Forest Service.'' {{ref-en}}

[[Kategorija:Rostliny]]
