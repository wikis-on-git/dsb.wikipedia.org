'''Hubert Žur''', nim. Hubert Sauer, Hubert Sauer-Zur a Hubert Sauer-Žur (roź. [[7. julija]] [[1923]] w [[Njebjelčicy| Njebjelčicach]], wum. [[16. apryla]] [[2013]] w Rudolstadśe) jo był serbski žurnalist, pśestajaŕ, wudawaŕ a nakładnik. 

Wón jo se naroźił w Njebjelčicach, wokrejs [[Kamjeńc]], ako syn rucnikarja. W lětach 1930-1934 jo chójźił do ludoweje šule, pón do pólskego gymnaziuma w Bytomju. Tam jo teke nawuknuł pólšćinu. W lětach 1945-1947 jo studěrował pšawiznistwo na Karlowej Uniwersiśe w [[Praga|Praze]]. Dłujke lěta (1965-1975) jo źěłał ako wjednik nakładnistwa Greifenverlag zu Rudolstadt.

Hubert Žur jo pśestajał do serbšćiny knigły nimskich a pólskich awtorow a do nimšćiny mj.dr. knigły [[Józef Ignacy Kraszewski|J. I. Kraszewskego]] abo [[Henryk Sienkiewicz|Henryka Sienkiewicza]].

== Publikacije==
*1961: ''W poselstwje přećelstwa. Zaćišće z pućowanjow po wukraju''
*1963: ''Komuž muza pjero wodźi'' (II wudaśe: 1977)
*1976: ''Rauhnachtzauber - Europäische Jagdsagen'' (II wudaśe: 1986)

=== Pśełožki ===
*1961: Maciej Patkowski, ''Skorpione'' (z pólšćiny)
*1964: Andrzej Szczypiorski, ''Abel ćěka'' (z pólšćiny)
*1965: Hans Schneider, ''Mortwi njemjelča'' (kriminalny roman, z nimšćiny)
*1968: Józef Ignacy Kraszewski, ''Gräfin Kosel'' (z pólšćiny do nimšćiny)
*1978: Leszek Prorok, ''Inselbewohner'' (z pólšćiny do nimšćiny)

== Žrědła ==
* Helmut Kaltšmit, ''Leksikon awtorow serbskich knihow 1945-1978'', Budyšyn 1979, b. 139-140.

{{DEFAULTSORT:Žur, Hubert}}
[[Kategorija:Serb]]
[[Kategorija:Roź. 1923]]
[[Kategorija:Wum. 2013]]
[[Kategorija:Pśełožowaŕ]]
[[Kategorija:Žurnalist]]
[[Kategorija:Wudawaŕ]]
[[Kategorija:Muž]]
