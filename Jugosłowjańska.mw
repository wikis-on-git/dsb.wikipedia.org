[[Dataja:SvetiSavaChurchBelgrade.jpg|thumb|250px|Cerkwja swětego Sawy w Běłogroźe]]
'''Jugosłowjańska''' jo nastała pó [[Prědna swětowa wójna|Prědnej swětowej wójnje]] z tegdy njewótwisnych kralojstwow [[Serbiska|Serbiskeje]] a [[Carna Góra|Carneje Góry (Montenegro)]]. Toś ten kraj jo gronił nejpjerwjej „Kralojstwo [[Pódpołdnjowe Serby|(Pódpołdnjowych) Serbow]], [[Chorwaty|Chorwatow]] a [[Słowjeńce|Słowjeńcow]]. 1929 jo pomjenjował kral Aleksandr kraj „Kralojstwo Jugosłowjańska“. Pózdźej su słušali k toś tomu kralojstwu teke něgajšne prowincy Awstrisko-Hungorskego kejžorstwa kaž [[Bosniska]] a [[Hercegowina]].

W lěśe 1943 su pśewzeli komunisty pód wjednistwom [[Tito|Josipa Broza “Tita”]] (1892-1980) móc. Wót něnto jo gronił kraj “Socialistiska zwězkowa republika Jugoslawija”. Stolica kraja jo była [[Běłogrod]] (Beograd), wót jo tam se wšo centralnje wóžeł. Tamnjejše stolicy kaž [[Zagreb]] ([[Chorwatska]]), [[Ljubljana]] ([[Słowjeńska]]), [[Sarajewo]] (Bosniska), [[Skopje]] (Makedońska) a [[Podgorica]] (Carna Góra) njejsu měli nic groniś. Kosovo se ako serbiska prowinca jo wobglědowało a hyšći wobglědujo.

Zachopjeńk 90tych lět [[Socialistiska Federatiwna Republika Jugosłowjańska|Socialistiska Republika Jugosłowjańska]] jo rozpadnuła, což njewóstała bźez wójny: Nejpjerwjej w Słowjeńskej (źaseś dnjow), pótom w Chorwatskej, někak rownocasnje w Makedońskej a naposledk w Bosniskej (1995). Carna Góra a Kosovo (wětšyna albańskeje ludnosći) stej wostałej abo skerjej stej musałej ze Serbiskej gromaźe w nowej “Zwězkowej Republice Jugoslawija wostaś – njejsu měli pak dalej žedne pšawa. 1998 jo se wótměł slědna wójna a to na Kosovo polu. Pó wótsajźenju prezidenta Južnosłowjanskeje [[Slobodan Milošević|Slobodana Miloševića]] w lěśe 2000 jo se stało [[Vojislav Koštunica]] z prezidentom Južnosłowjanskeje. W lěśe 2003 jo se napórał nowy stat “Srbija i Crna Gora”. Serbiska a Carna Góra stej z tym nutśikownopolitiski samostatnej (w Carnej Górje płaśa z Euro) wenkownopolitiski se Carna Góra hyšći pśez Běłogrod zastupujo. Lětosa kśě w Carnej Górje wó dopołnej njewótwisnosći wótgłosowaś. Pó internacionalne pšawa łamajucej wójnje NATO w lěśe 1999, na kótarejž jo se mjaz drugimi teke Nimska wobźěliła, kněžy w Kosovje něnto UN. Ale teke Kosovo co se zesamostatniś.


{{pśeźěłuj|info}}

[[Kategorija:Chorwatska]]
[[Kategorija:Pódpołnocna Makedońska]]
[[Kategorija:Serbiska]]
[[Kategorija:Słowjeńska]]
[[Kategorija:Carnogórska]]
[[Kategorija:Historiski stat w Europje]]
