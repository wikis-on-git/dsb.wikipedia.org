[[Dataja:Hungaridos libri poematum V.jpg|miniatur|''Liber Hungaridos Primus'', 1599]]
'''Jan Bok''', [[Nimšćina|nim.]] Johannes (Hans abo Hanns) Bock, [[Łatyńšćina|łat.]] Johannes Bocatius (roź. 25. decembra [[1569]] we [[Wětošow]]je; wum. 12. nowembra [[1621]] w Uherskim Broźe) jo był dolnoserbski humanist, politikaŕ, pedagog a basnikaŕ.

Wón jo se w lěśe 1569 ako syn pśekupca a šołty Pětša Boka z Wĕtošowa naroźił<ref>[https://publishup.uni-potsdam.de/opus4-ubp/frontdoor/deliver/index/docId/4813/file/Potsdamer_BeitrAge_zur_Sorabistik_04_2001.pdf Peter Kunze, ''Serby w Dolnej Łužycy'', Podstupim 2001, b. 26.]</ref>. Jo studěrował w [[Drježdźany|Drježdźanach]], pón teke we [[Wittenberg|Wittenbergu]], źož jogo wucabnik jo był Serb a kurwjerchojski gójc [[Kaspar Peuker]].

Jan Bok jo źĕłał mjazy drugim w Prešowje a w Košicach, źož wót lěta 1599 jo nawjedował ewangelsku šulu. Jo źĕłał teke ako politikaŕ a diplomat za hungorskego groba Stephana Bocskai. 

Wón jo napisał wĕcej ako 40 literariskich  źĕłow. Ako basnikaŕ jo Bok dojśpił taku cesć a pśipoznaśe, až habsburski kejžor Rudolf II. jo go z titelom ''poeta laureatus caesareus'' pócesćił. 

== Publikacije ==
*1599: ''Hungaridos libri poematum V'', Bardejov
*1611: ''Olumpias cerceraria. Andächtige schöne geistliche Lieder, im Gefängnis, mancherlei Not, Kreuz, Elend und Anliegen tröstlich zu singen'', Košice

== Žrědła ==
<references />

== Literatura ==
*Peter Kunze, ''[[Serby w Dolnej Łužycy]]'', Podstupim 2001.
* [[Frido Mětšk]]: ''Bok, Jan'', [w:] Jan Šołta, Pětr Kunze, Franc Šěn (wud.): ''Nowy biografiski słownik k stawiznam a kulturje Serbow'', Budyšyn 1984, b. 62-63.
* ''[[Podstupimske pśinoski k Sorabistice]]'', z. 1: ''Johannes  Bocatius   (Jan   Bok)   -   ein  wendischer   Europäer  aus  Vetschau'' ([https://publishup.uni-potsdam.de/opus4-ubp/frontdoor/deliver/index/docId/4815/file/sorabistik_01.pdf zwězk dostupny how]).

{{DEFAULTSORT:Bok, Jan}}
[[Kategorija:Politikaŕ]]
[[Kategorija:Wucabnik]]
[[Kategorija:Spisowaśel]]
[[Kategorija:Serb]]
[[Kategorija:Roź. 1569]]
[[Kategorija:Wum. 1621]]
