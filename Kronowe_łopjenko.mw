[[Dataja:Kelchblatt.png|thumb|299px|Skica [[kwiśonka|kwiśonki]] [[Kamelija|kamelije]]: Kr = kronowe łopjenko]]
'''Kronowe łopjenka''' (petale) su nutśikowne [[Kwiśonkowe pśikšywne łopjenko|kwiśonkowe pśikšywne łopjenka]]. Kronowe łopjenka su cesto nadpadnje wubarwjone a/abo sformowane a maju funkciju [[insekt]]y za [[woprošenje]] pśiwabiś (pśir. [[entomogamija]]).

Kwiśonkowa krona móžo [[radiarnosymetriski|radiarnosymetriska]] abo [[zygomorfny|zygomorfna]] byś, su teke wše pśedstajobne pśechody wót lažko až mócnje zygomorfne. Kronowe łopjenka mógu ze sobu zrosćone abo lichotne byś.

Lichotne kronowe łopjenka źěla se cesto do śańkego zakładnego źěla, do "gózdźa", a do šyrokego źěla, do „platy“, mjaz kótarymaž se zgibk pśeběžyjo (na&nbsp;př. pla nejwěcej [[nalchenowe rostliny|nalchenowych rostlinow]]). Pla [[zygomorfny]]ch kwiśonkow ze lichotnymi kronowymi łopjenkami jo cesto kronowe łopjenko, kótarež dołoj pokazujo, pówětšone a/abo nadpadnje wubarwjone a twóri ako ''guba'' abo ''dolna guba'' „pśizemišćo“ za insekty (na&nbsp;pś. [[Fijałka|fijałki]], [[Orchideja|orchideje]]). Wósebna družyna zygomorfnych kwiśonkow ze lichotnymi kronowymi łopjenkami je [[mjatelojte]] kwiśonka.

Kwiśonkowe krony ze zrosćonymi łopjenkami mógu lejkate byś (na&nbsp;př. [[pakowjež]], [[Petunija|petunije]], [[banja|banje]]) abo zwónkate (na&nbsp;pś. [[zwónki]], [[encian]]y) byś; cesto jo wšak zakładny źěl k wuskej kronowej role zrosćony, kótaraž cesto za chowanje [[Nektar (botanika)|nektara]] słužy. [[Radiarnosymetriski|radiarnosymetriske]] kwiśonki z krotkej kronowej rorku se gronje „kólasojte“, take z dlejšej kronowej rorku „wogonkotalarjojte“. [[Zygomorphny|Zygomorfne]] kwiśonki z kronowej rorku su cesto dwugubate, t.&nbsp;g. kwiśonkowa krona jo jano do górnego źěla (górna guba) a do dolnego źěla (dolna guba) rozšćěpjona; kronowe łopjenka, kótarež su na twórjenju daneje guby wobźělone, su zwětšego ako měłke zarězy spóznajomne (na&nbsp;pś. [[kozylist]]y z jadnołopjenkatej dolnej a styriłopjenkatej górnej gubu).

Cil [[Kubłanje rostlinow|kubłanja rostlinow]] jo cesto, hyšći nadpadnjejše kronowe łopjenka dośěgnjo.

[[Dataja:Petal-sepal.jpg|thumb|left|''petal'' = kronowe łopjenka, ''sepal'' = keluchowe łopjenka]]

[[Kategorija:Kwiśonka]]

[[ar:بتلة]]
[[ca:Pètal]]
[[da:Kronblad]]
[[de:Kronblatt]]
[[en:Petal]]
[[eo:Petalaro]]
[[es:Pétalo]]
[[et:Kroonlehed]]
[[fa:گلبرگ]]
[[fr:Pétale]]
[[gl:Pétalo]]
[[gn:Yvotyrope]]
[[he:עלי כותרת]]
[[hi:दल चक्र]]
[[hr:Latica]]
[[hsb:Krónowe łopješko]]
[[ht:Petal]]
[[id:Mahkota bunga]]
[[io:Petalo]]
[[it:Petalo]]
[[lt:Vainiklapis]]
[[nl:Kroonblad]]
[[nn:Kronblad]]
[[no:Kronblad]]
[[pt:Pétala]]
[[simple:Petal]]
[[sr:Круница]]
[[tr:Taç yaprak]]
[[yi:קרוינבלעטל]]
[[zh:花瓣]]
