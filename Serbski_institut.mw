'''Serbski institut''' z. t. ze sedłom w [[Budyšyn|Budyšynje]] a z wótnožku w [[Chóśebuz|Chóśebuzu]] jo se wutwórił ku 1. [[januar|januaroju]] [[1992|1992]] wót Lichotnego stata [[Sakska|Sakska]] zgromadnje z krajom [[Bramborska|Bramborska]]. Wón kontinuěrujo źěło Instituta za serbski ludospyt, kenž jo se 1951 załožył a jo pśisłušał wót [[1952|1952]] do [[1991|1991]] Nimskej akademiji wědomnosćow (wót [[1972|1972]]: Akademiji wědomosćow [[Nimska demokratiska republika|NDR]]).

K nadawkam instituta słuša pśespytowanje rěcy, stawiznow a kultury Serbow w Górnej a Dolnej Łužycy w zachadnosći a pśibytnosći. Integrěrowanej stej [[Serbski kulturny archiw|Serbski kulturny archiw]] a [[Serbska centralna biblioteka|Serbska centralna biblioteka]].

W instituśe pśewjeduju se teke interdisciplinarne slěźenja wó aktualnem połoženju a wósebnosćach Łužyskich [[Serby|Serbow]] w pśirownanju z tamnymi małymi rěcami a kulturami w [[Europa|Europje]].

W dolnoserbskem wótźělenju w Chóśebuzu wobźěłuju se głownje słownikarske projekty, ale teke slěźenja k stawiznam Dolneje Łužyce.

Serbski institut kooperěrujo z drugimi wědomnostnymi institucijami w tu- a wukraju. Jogo fachowce wuwucuju teke na uniwersitach a wusokich šulach. Kužde druge lěto wugótujo institut mjazynarodny ferialny kurs za serbsku rěc a kulturu.

== Wótkaze ==

* [http://www.serbski-institut.de Serbski Institut z. t.]
* [http://sibz.whyi.org/cgi-bin/corpus Górnoserbski tekstowy korpus online]
* [http://sibz.whyi.org/~edi/wucbnica/zawod.html Wucbnica górnjoserbšćiny online]
* [http://sibz.whyi.org/frazeol/strony.php?spr=sorb&id=fraze&pro=sorb Górnoserbski frazeologiski słownik online]
* [http://www.dolnoserbski.de Nimsko-dolnoserbski słownik online]

[[Kategorija:Serbske institucije]]
