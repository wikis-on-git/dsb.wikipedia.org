{{Infokašćik wósoby
|Mě=Stanisław Tilich
|datum naroźenja= 10. apryla 1959
|rodna wjas=Nowa Wjeska
|wobraz=[[Wobraz:Stanislaw Tillich Dresden June 2008.jpg|thumb|Stanisław Tilich (2008)|center]]
}}
'''Stanisław Tilich''', [[Nimska|nimski]] ''Stanislaw Tillich'' (* [[10. apryla]] [[1959]] w [[Worklecy|Nowej Wjesce]] pla Kamjeńca), jo politikaŕ strony [[CDU]] a ministarski prezident [[Sakska|Lichotnego stata Sakskeje]].

Stanisław Tilich póchada ze [[Serbja|serbskeje]] familije katolskeje konfesije. Pó swójom šulskem wukubłanju a abiturje na [[Serbski gymnazij|Serbskim gymnaziju]] w [[Budyšyn]]je jo na [[TU Drježdźany|Techniskej uniwersiśe Drježdźany]] z wótzamknjenjom diplomowego inženjera za konstrukciju a kólesynowu techniku studował a zachopi w lěśe 1984 ako konstrukter w pśedewześu za elektroniku w [[Kamjeńc|Kamjeńcu]] w [[Górna Łužyca|Górnej Łužycy]] źěłaś.<ref>[http://www.ftd.de/koepfe/whoiswho/:Profil%20Stanislaw%20Tillich/342835.html FTD 14. apryla 2008: Profil: Stanislaw Tillich]</ref> Wót 1987 do 1989 běšo pśistajony [[Wokrejs Kamjeńc|wokrejsnego zastojnstwa Kamjeńc]] a wót 1989 do 1995 samostatny [[Srjeźny staw|srjeźnostawski]] pśedewześaŕ.

Hyšći pśed pśewrotom bu Tilich w lěśe 1987 cłonk [[CDU (NDR)|CDU w NDR]], w lěśe 1990 cłonk cełonimskeje  [[CDU]]. 18. měrca 1990 jo wótpósłanc [[Wólba Ludoweje komory 1990|prědneje lichotnje wuzwóloneje]] [[Ludowa komora|Ludoweje komory]] wordował. Pó jeje rozpušćenju w běgu nimskego zasejzjadnośenja źěłašo až do lěta 1994 ako wobglědowaŕ w [[Europski parlament|Europskem parlamenśe]]. W 4. Europskem parlamenśe (1994-1999) běšo wuzwóleny cłonk za Nimsku a fungěrowašo ako zastupujucy pśedsedaŕ etatowego wuběrka a generalny rozpšawjaŕ za etat [[Europska unija|Europskeje unije]]. <ref>[http://www.faz.net/s/RubA24ECD630CAE40E483841DB7D16F4211/Doc~E8129EEE30DF841F399A9ED73469A5835~ATpl~Ecommon~Scontent.html FAZ.net 14. apryla 2008: Naslědnik. Stanislaw Tillich – Serb w Sakskej] (němsce)</ref> <ref>[http://www.cdu-sachsen-fraktion.de/abgeordnete.asp?dtl=T&lid=205&iid=16&mid=0&uid=0&change=T Frakcija CDU sakskego krajnego sejma] (nimski)</ref> <ref>[http://www.europarl.europa.eu/members/archive/alphaOrder/view.do?language=DE&id=1861 Pśeglěd wó funkcijach/źěłach w Europskem parlamenśe] (nimski)</ref>
Wót 1992 do 1999 běšo cłonk pśedsedstwa [[Europska ludowa strona|Europskeje ludoweje strony]]. 

W lěśe 1999 jo jogo tegdejšy [[ministarski prezident]] Sakskeje [[Kurt Biedenkopf]] do swójego [[kabinet]]a pówołał, źož běšo až do 2002 statny ministaŕ za zwězkowe a europske nastupnosći.

W kabineśe [[Georg Milbradt|Georga Milbradta]] wuzwólonego w lěśe 2002 za ministarskego prezidenta źěłašo Tilich nejpjerwjej až do 2004 ako [[Sakska statna kanclaja|statny ministaŕ a šef statneje kanclaje]] a wót 2004 ako [[Statny ministarstwo za wobswět a rolnikarstwo|Sakski statny ministaŕ za wobswět a rolnikarstwo]]. W tom casu starašo se wósebnje wó wutwarjenje šćita pśeśiwo pówódnicy pó [[Łobjowa pówódnica 2002|Łobjowej pówódnicy]] w awgusće 2002.

W lěśe 2007 bu [[Statny ministarstwo za financy|Sakski statny ministaŕ za financy]] a naslědnik [[Horst Metz|Horsta Metza]] wótstupjonego dla krizy sakskeje krajneje banki a wjeźešo jadnanja wó nabitu krajnu banku na boku Georga Milbradta. <ref>[http://www.sueddeutsche.de/deutschland/artikel/240/168750/ Süddeutsche Zeitung 14. apryla 2008 Stanislaw Tillich. Zurückhaltend, souverän, loyal]</ref>

14. apryla 2008 jo jogo Georg Milbradt w swójom wótstupnym wuzjawjenju ako naslědnika za amt [[Ministarski prezident|ministarskego prezidenta]] a ako krajnego pśedsedarja strony naraźił.<ref>[http://www.spiegel.de/politik/deutschland/0,1518,547194,00.html ''Milbradt stürzt über Landesbank-Affäre – Finanzminister wird Nachfolger''] [[Spiegel Online]], 14. apryla 2008</ref>
24. maja 2008 jo strona jogo na [[Stroński zjězd|strońskem zjězdźe]] w [[Šwikawa|Šwikawje]] za [[Krajny pśedsedar|krajnego pśedsedarja]] sakskeje CDU wuzwóliła. Wót 28. maja 2008 jo wón ministarski prezident [[Lichotny stat|Lichotnego stata]] [[Sakska|Sakskeje]]. Tilich jo z tym prědny ministarski prezident Lichotnego stata w stawiznach pó pśewrośe, kenž jo se w Sakskej naroźił a rownocasnje jo prědny [[Serbja|Serb]] w amśe ministarskego prezidenta.

Stanisław Tilich bydli w [[Pančicy-Kukow|Pančicach-Kukowje]], jo wóženjony a ma dwě góleśi.

== Žrědła ==
<references/>

== Eksterne wótkaze ==
*[http://www.stanislaw-tillich.de Websydlo Stanisława Tilicha]
*[http://www.landtag.sachsen.de/SLT_ONLINE/de/infothek/volksvertretung/abgeordnete/popup_abgeordneter_fs.asp?ID=866 Sächsischer Landtag – Kurzbiographie]
*[http://www.ftd.de/politik/deutschland/:Milbradt%20Tillich/342817.html FTD 14. apryla 2008: Milbradt geht, Tillich kommt]

{{DEFAULTSORT:Tillich, Stanisław}}
[[Kategorija:Muž]]
[[Kategorija:Nimce]]
[[Kategorija:Serby]]
[[Kategorija:Politikarje]]
[[Kategorija:Cłonk CDU]]
[[Kategorija:Wótpósłanc krajnego sejma (Sakska)]]
[[Kategorija:Statny sekretaŕ (Sakska)]]
[[Kategorija:Krajny ministaŕ (Sakska)]]
[[Kategorija:Ministarski prezident (Sakska)]]
[[Kategorija:Roź. 1959]]

[[cs:Stanislaw Tillich]]
[[da:Stanislaw Tillich]]
[[de:Stanislaw Tillich]]
[[en:Stanislaw Tillich]]
[[fr:Stanislaw Tillich]]
[[hsb:Stanisław Tilich]]
[[la:Stanislaus Tillich]]
[[no:Stanislaw Tillich]]
[[pl:Stanisław Tilich]]
[[ro:Stanislaw Tillich]]
