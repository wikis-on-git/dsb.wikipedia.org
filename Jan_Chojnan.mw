'''Jan Chojnan''' (nimski: Johannes Choinan(us)) (* 1616, † 1664) jo był serbski [[rěcywěda|rěcywědnik]] a teologa. Wón jo napisał nejstaršu (znatu) [[dolnoserbšćina|dolnoserbsku]] [[gramatika|gramatiku]] a ma wjeliki późěl pśi wuźěłanju dolnoserbskeje pisneje rěcy.

W srjejźi 17. stolěśa jo Chojnan był ewangelski duchowny w [[Cerkwice|Cerkwicach]] pla [[Lubnjow|Lubnjowa]].

Swóju gramatiku (na zakłaźe [[Chóśebuz|Chóśebuskeje]] narěcy) jo Chojnan dopisał 1650. Wóna se ale njejo śišćała. Pśi tom jo był Chojnan prědny, kenž jo srědki rěcnego pśirownowanja wužywał.

Na njogo dopomina napis na z lěta 1650 póchadujcej dupje we wejsańskej cerkwi w Cerkwicach. W toś tej jsy, kótaraž słuša źinsa k Lubnjowoju, jo teke gasa pó nim pómjenjona.


[[Kategorija:Serb]]
[[Kategorija:Roź. 1616]]
[[Kategorija:Wum. 1664]]
