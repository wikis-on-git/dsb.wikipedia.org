'''Werb''' (wót [[łatyńšćina|łatyńskego]] ''verbum'' "słowo") jo [[słowna družyna]], kótaraž ma wěste morfologiske, syntaktiske a semantiske pśiznamjenja. Wón wugroni cyny, tšojenja a procese.cccucycttg tct

== Morfologija ==
Morfologiske pśiznamjenja werbow jo [[konjugacija]]. Werby mógu slědujuce kategorije měś:
* genus verbi
* modus
* tempus

W někotarych rěcach mógu dalše kategorije wustupowaś:
* [[wašnje cyna]] (nimski ''Aktionsart'')
* [[aspekt]] (nimski ''Aspekt'', na pś. we [[słowjańske rěcy|słowjańskich rěcach]], toś teke w [[serbšćina|serbšćinje]])
* [[medium]] (nimski ''Medium'')
* [[deponens]] (nimski ''Deponens'')
* [[gerundium]] (nimski ''Gerundium'')
* [[gerundiwum]] (nimski ''Gerundivum'')
* [[supinum]] (nimski ''Supinum'', na pś. w [[dolnoserbšćina|dolnoserbšćinje]] z kóńcowku -t, w [[litawšćina|litawšćinje]] z kóńcowku -tų)

=== Kongruenca ===
Wótwisnje wót mjenjowanych kategorijow werby w rozdźělnych rěcach, na pś. we wjele [[indoeuropske rěcy|indoeuropskich rěcach]], pó [[wósoba (gramatika)|wósobje]] a numerusu wariěruju. Taka kongruenca teke w [[serbšćina|serbšćinje]] wustupujo, ale w někotarych [[rěc]]ach  felujo. Na pś. někotare [[germaniske rěcy]], kaž na pś. [[afrikaanšćina]], [[dańšćina]], [[norwegšćina]] taku kongruencu wěcej njamaju. Mimo togo kongruenca felujo we wěstych rěcnych swójźbach, na pś. w [[Tibeto-chinske rěcy|tibeto-chinskich rěcach]].

W někotarych rěcach samo kongruenca pó direktnem a indirektnem objekśe wustupujo nic jano pó subjekśe, kaž na pś. w [[baskišćina|baskišćinje]], [[georgišcina|georgišćinje]], [[rěc kečua|rěcy kečua]].

== Syntaksa ==
Werby wustupuju ako [[sadowy cłonk|sadowe cłonki]]. Pó funkciji ako predikat sady se rozeznawaju:
* [[połnowoznamowy werb|połnowoznamowe werby]] (na pś. '''cytaś''', '''hyś''', '''spaś''')
* [[pomocny werb|pomocne werby]] 
** [[modalny werb|modalne werby]] (na pś. '''směś''', '''móc''', '''musaś''')
** [[fazowy werb|fazowe werby]] (na pś. '''chopiś''')
** [[tempusowy werb|tempusowe werby]] (na pś. '''byś''')
** [[genusowy werb|genusowe werby]] (na pś. '''bu-''', '''daś''', '''dostaś''')
** [[modusowy werb|modusowe werby]] (na př. '''by-''')
** [[kopulatiwny werb|kopulatiwne werby]] (na pś. '''byś''', '''wóstaś''')

== Semantika ==
Semantiski werby se mógu pó slědujucych kriterijach rozeznawaś:
* [[statkowański werb|statkowańske werby]] (nimski ''Tätigkeitsverb'', na pś. '''pisaś''', '''cytaś''', '''drogowaś''')
* [[procesowy werb|procesowe werby]] (nimski ''Vorgangsverb'', na pś. '''kwisć''', '''paliś''', '''klincaś''')
* [[stawowy werb|stawowe werby]] (nimski ''Zustandsverb'', na pś. '''wopśimjeś''', '''wóstaś''')
* [[wjedrowy werb|wjedrowe werby]] (nimski ''Witterungsverb'', na pś. '''dešćowaś se''', '''tajaś''')
* [[tšojeński werb|tšojeńske werby]] (nimski ''Ereignisverb'', na př. '''so stać''')

== Žrědła ==
;Powšykne
* Helmut Glück (Hrsg.): Metzler Lexikon Sprache. Metzler, Stuttgart u. Weimar 1993.  [[Special:Booksources/3-476-00937-8|ISBN 3-476-00937-8]], bok 675 {{ref-de}}
* Lexikon sprachwissenschaftlicher Termini, VEB Bibliographisches Institut Leipzig, 1985, bok 262 {{ref-de}}

;Pó rěcach
* Helmut Faska: Pućnik po hornjoserbšćinje, Ludowe nakładnistwo Domowina, Bautzen, 2003, [[Special:Booksources/3-7420-1103-0|ISBN 3-7420-1103-0]], bok 23+

{{Nawikašćik słowne družyny}}

[[Kategorija:Gramatika]]
