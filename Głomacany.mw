[[Wobraz:Gau Daleminzen Lage.JPG|thumb|350px|Na tej kórśe jo wiźeś, źož jo był kraj Głomacanow]]
'''Głomacany''' ([[Górnoserbšćina|górnoserbski]]: ''Głomačenjo'', [[Češćina|čěski]]: ''Glomiti''; [[Nimšćina|nimski]]: ''Daleminzier''; [[Pólšćina|pólski]]: ''Głomacze'') su byli pódwjacornosłowjański rod w [[Górna Łužyca|Górnej Łužycy]], kótaryž jo se w srjejźowěkowych žrědłach někotare razy naspomnjeł. 

Prědny raz toś ten rod se naspomnjejo w jadnom dokumenśe z 805 lěta, z casow kejžora Karlo Wjelikego ako ''Talaminzi''. Z togo casa jo znaty jich wjerch [[Semil]]<ref> Jan Šołta, ''Pśeglěd serbskich stawiznow'', b. 17</ref> (abo Semela), kótaregož su Franki póbili. Pón se naspomnjeju Głomacany (hyšći ako ''Talaminzi'') drugi raz we srjejźi 9. stolěśa we wopisanju ''Bayerskego Geografa''. Wóni su měli tegdy styrnasćo grodow (''civitates'') a jich głowne groźišćo jo była Gana<ref> Jan Šołta, ''Pśeglěd serbskich stawiznow'', b. 10</ref>. 

Te Głomacany su byli susedy [[Milcany|Milcanow]] wót pódwjacora. Wóni su byli žywe w płodnym, glinojtym a glinjanym kraju, kótaryž jo se wupśestrěwał po [[Łobjo|Łobju]] wót [[Mišnjo|Mišnja]] až do Strjele, a na podwjacoru wót rěki Große Röder (to jo pśirěka Carnego Halštera) až do [[Módła|Módły]]<ref> Jan Šołta, ''Pśeglěd serbskich stawiznow'', b. 10</ref>.

== Nóžki ==
<references />

==Literatura==
*Jan Šołta, ''Pśeglěd serbskich stawiznow'', do dolnoserbšćiny pśełožył [[Erwin Hanuš]], Budyšyn 1976, b. 10-19.

{{słowjańske rody}}

[[Kategorija:Słowjany]]
