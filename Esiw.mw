'''Esiw''' (wót łatyńskego ''esse'' = „byś“) jo [[Pad (gramatika)|pad]] we [[Finougriske rěče|finougriskich]] rěcach, kótaryž staw wugroni.

W Nimšćinje wótpowědujo esiwoju cesto słowo „als“ we wobrotach kaž na pś. „als Lehrer“ ("ako wucabnik").

== Finski ==
We [[Finšćina|finšćinje]] ma esiw kóńcowku -na resp. -nä, na pś. '''lapsena''' = „ako góle“. Kóńcowka jo w [[plural]]u '''-ina/-inä/-eina,-einä'''. Kóńcowka se złožujo pó [[wokalna harmonija|wokalnej harmoniji]]. Pśi słowach z [[stopjenjowa změna|stopjenjowej změnu]] (nimski ''Stufenwechsel'') se „mócny“ stopjeń wužywa. Pśikłady:
* kiss/-a'''na''', kiss/-o'''ina'''
* koir/-a'''na''', koir/-'''ina'''
* lehm/-ä'''nä''', lehm/-'''inä'''

Esiw se teke wjelgin cesto temporalnje wužywa, pśed drugim pśi wšednych dnjach, na pś.: '''Tulen perjantaina.''' = „Pśidu na pětku.“

== Estniski ==
W [[Estnišćina|estnišćinje]] jo kóńcowka -na resp. w pluralu -tena abo -dena, na pś. '''müüjana''' = „ako pśedawaŕ“

== Samiski ==
W [[Samiske rěcy|samišćinje]] ma esiw kóńcowku -n, pśi comž se mjaz [[singular]]om a [[plural]]om njerozeznawa. W słowach z [[stopjenjowa změna|stopjenjowej změnu]] ma esiw samski stopjeń kaž [[nominatiw]] w singularje.

Pśikład: '''Son lea isidin dálus.''' = „Wón jo bur na dwórje.“ (pó słowach.: „ako bur“)

== Hungorski ==
[[Hungoršćina]] znajo dwě formje esiwa <ref name="Forgács">Tamás Forgács, Ungarische Grammatik. 2. Aufl., Edition Praesens, Wien 2004, S. 170f</ref> <ref name="Keszler">Borbála Keszler (Hg.), Magyar Grammatika. Nemzetközi Tankönyvkiadó, Budapest 2000, b. 183ff</ref> <ref name="Kiefer">Ferenc Kiefer (Hg.), Strukturális Magyar Nyelvtan. Bd. 3 Morfológia, Akadémiai Kiadó, Budapest 2000</ref>. Wobej formje stej we wobchadnej rěcy skerje rědkej a se normalnje jano w pisanej formje (literatura) namakatej.

=== Esiw-modal ===
'''Esiw-modal''' se ze sufiksom '''-ul''' abo '''-ül''' twóri. Wón jo pó słowach kaž  pśirownujuce „wie“ abo „als“ rozměś. Pśikłady:
* barátjá'''ul''' fogad = „ako pśijaśel akceptěrowaś“ (t.r., njemusy žeden pśijaśel byś)
* fivér'''ül''' szeret = „kaž bratša lubowaś“ (tež jolic wón to njejo)
* kutyá'''ul''' érzi magát = „se cujo kaž pjas“ (lěcrownož wón wócywidnje žeden pjas njejo)
* hajó'''ul''' = „ako łoź“
* példá'''ul''' = „ako pśikład“

=== Esiw-formal ===
Esiw-formal se ze sufiksom '''-ként''' twóri. Wón wóznamjenijo w Nimšćinje tak wjele kaž „als“ (ako). Pśikłady:
* tanár'''ként''' dolgozik = „ako wucabnik źěłaś“ (t.r., wón jo w toś tom momenśe wucabnik)
* orvosság'''ként''' bevette = „ako medicinu jěźony“ (t.r. tak wjele kaž, wóna jo medicina)
* első'''ként''' = „ako prědny“

== Nožki ==
<references/>

== Žrědła ==
* Kauderwelsch Band 15, Finnisch Wort für Wort, 2002, ISBN 3-89416-014-4, boki 32&thinsp;–&thinsp;33
* Dr. Richard Semrau: Langenscheidts Praktisches Lehrbuch Finnisch, 1995, ISBN 3-468-26140-3, b.&thinsp;117
* Kauderwelsch Band 55, Estnisch Wort für Wort, 2002, ISBN 3-89416-245-7, b.&thinsp;51
* Hans-Hermann Bartens: Lehrbuch der samischen (lappischen) Sprache, [[Helmut Buske Verlag]], Hamburg 1989, ISBN 3-87118-885-9, bok 118&thinsp;–&thinsp;121, 131&thinsp;–&thinsp;133, 511

{{Nawikašćik pady}}

[[Kategorija:Gramatiski kazus]]
