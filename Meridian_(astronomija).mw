[[Dataja:Meridiano.svg|miniatur|Meridian jo ako oranžowy krejz zakreslony. O stoj za stojnišćo wobglědowarja, P jo wuši njebjaski pol. E markěrujo za wobglědowarja na pódpołnocnej połkuli pódwjacorny!! směr, W pak pódzajtšny!! směr a Z pokazujo na cenit, pótakem na dypk padorownje nad wobglědowarjom.]]
'''Meridian''' abo dokradnjej teke ''njebjaski meridian'' (łatyński ''circulus meridianus''&nbsp;=&nbsp;połdnjowy krejz) jo w [[Astronomija|astronomiji]] wubrany imaginarny [[Wjeliki krejz|wjeliki krejz]] na [[Njebjaska kula|njebjaskej kuli]], wótwisny wót pozicije wobglědowarja na zemskem powjerchu. Wopśimujo pódpołnocny a pódpołdnjowy dypk horiconta, pódpołnocny a pódpołdnjowy [[Njebjaski pol|njebjaski pol]] ako teke [[Cenit|cenit]] a [[Nadir|nadir]]. Meridian stoj mimo togo padorownje na lokalnem [[Horicont|horiconśe]] wobglědowarja.

Horicont wotpowědujo how, cele w astronomiskem zmysle, imaginarnej ''horicontowej liniji'', teke wjeliki krejz na njebjaskej kuli.

W meridianje dojśpiwaju wšykne [[Gwězda|gwězdy]] swóju nejwětšu wusokosć (wuša [[Kulminacija (astronomija)|kulminacija]]) a dwanasćo góźinow [[Gwězdny cas|gwězdnego casa]] pózdźej swóju nejmjeńšu.
Pśi tom měni a wobglědujo se z ''meridianom'' cesto, zjadnorjone, jano běrtylkrejz mjazy cenitom a pódpołdnjowym horicontom (na pódpołnocnej połkuli) resp. pódpołnocnym horicontom (na pódpołdnjowej połkuli), kótaryž jo za kulminaciske wobglědowanje wažny.

Jolic změnja se stopjeń dlininy wobglědowańskego stojnišća, ga změnja se teke pśeběg njebjaskego meridiana.

== Glědaj teke ==

* [[Meridian (geografija)]]

[[Kategorija:Astronomiski koordinatowy system]]

[[pt:Meridiano (astronomia)]]
