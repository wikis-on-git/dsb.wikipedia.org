'''Myto Miny Witkojc''' - jo nowe wuznamjenjenje, kotarež wót 2018 buźo se pśiznawaś kužde druge lěto jadnej wósobje, kupce wósobow abo instituciji za angažěrowanosć na pólu serbskeje rěcy. Kriterije su nałožowanje, wužywanje, pósrědnjanje abo dalej wuwijanje serbskeje rěcy, wósebnje dolnoserbšćiny. Myto jo dotěrowane z 2.500 Euro<ref>[https://mwfk.brandenburg.de/sixcms/detail.php/867242 Zjawne wupisanje myta Miny Witkojc na boce Kraja Bramborska]</ref>.

Toś to myto jo pomnjeśu dolnoserbskeje basnikaŕki a casnikaŕki [[Mina Witkojc|Miny Witkojc]] pósćone.

Prědny raz toś to myto jo było se wót kraja [[Bramborska]] 24. nowembra 2018 pśiznate. Myto jo dostała źiśownja „Mato Rizo“ ze [[Žylow]]a<ref>[https://www.nowycasnik.de/index.php/dsb/component/k2/item/5561-pr-dny-raz-myto-miny-witkojc-za-anga-rowanos-na-p-lu-serbskeje-r-cy Ines Neumannojc, ''Prědny raz „Myto Miny Witkojc“ za angažěrowanosć na pólu serbskeje rěcy'', ''Nowy Casnik'' 28.11.2018]</ref>.

W lěśe 2020 myto Miny Witkojc jo dostał [[Manfred Starosta]]<ref>[https://www.nowycasnik.de/index.php/dsb/component/k2/item/7748-myto-miny-witkojc-za-manfreda-starostu Viktor Zakar, ''Myto „Miny Witkojc“ za Manfreda Starostu'', ''Nowy Casnik'' 04.06.2020.</ref>

== Nóžki ==
<references/>

==Wótkaze==
*[https://mwfk.brandenburg.de/sixcms/detail.php/867242 Zjawne wupisanje myta Miny Witkojc na boce Kraja Bramborska]

[[Kategorija:Dolnoserbšćina]]
