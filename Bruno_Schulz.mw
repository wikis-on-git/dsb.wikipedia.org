[[File:Bruno Schulz, portrait.jpg|thumb|260px|Bruno Schulz]]
[[File:DrohobyczTablicaSchulza.JPG|thumb|260px|Tofla k spominanju Bruno Schulza w Drohobyczu]]

'''Bruno Schulz''' (roź. 12. julija [[1892]], wum. 19. nowembra [[1942]] w Drohobyczu) jo był pólsko-žydojski spisowaśel, literaturny kritikaŕ, kreslaŕ a grafikaŕ. Schulz jo skóro cełe žywjenje bydlił w prowincielnem měsće Drohobyczu. Wón pak jo był wjelgin a wjelebócnje wobeznaty. W kreslenju a pisanju jo był kradu wobdarjony a słuša do nejlěpšych pólskich spisowaśelow.

== Žywjenje ==
Bruno Schulz jo se naroźił w galiciskem Drohobyczu, źinsa [[Ukraina]]. Wón jo był tśeśe góle pśekupca sukniny Jakuba Schulza a Henrietty Kuhmärker. Jo to była jadnora pólsko-žydojska familija, bźez intelektualneje tradicije. Bruno Schulz jo dogromady jano dwě lěśe architekturu studěrował. Awtodidaktiski jo sebje nawucył kresliś. 

W lěśe 1910 jo jogo nan bankrotěrował a 1915 wumrěł. Pó wójnje jo Schulz był dłujko bźez źěła. Wót 1924 do 1941 jo wucył na šulach w Drohobyczu kreslenje a rucne źěło. 

1922 jo wujšeł jogo cyklus grafikow „Knigły pśibostwa“, z kótarymž jo žněł wjele pśipóznaśa. 
1935 jo se wudało jogo prědne literarne źěło „Cymtowe lody“ („Sklepy cynamonowe“). Jo to zběrka 15 wulicowańkow. 
1936 jo jogo drugi zwězk wulicowańkow „Sanatorium pod Klepsydrą” wujšeł. 
Wót 1939 do 1941 jo Drohobycz pśisłušał k Sowjetskemu zwězkoju. Bruno Schulz jo musał propagandistiske wobraze wó Stalinje mólowaś. 

Pó tom, až su 1941 Nimce do Drohobycza zamaršěrowali, jo był Schulz žywy w getśe. 
19. nowembra 1942 wón jo był wót gestapo zastśělony na droze w getśe, rowno na toś tom dnju, gaž jo kśěł do Waršawy wuběgnuś. 

{{DEFAULTSORT:Schulz, Bruno}}
[[Kategorija:Pólski spisowaśel]]
[[Kategorija:Roź. 1892]]
[[Kategorija:Wum. 1942]]
