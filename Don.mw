{{Infokašćik rěka
|mě serbske=Don
|mě={{wrěcy|ru}} Дон
|wobraz=Don_(Voronezh_Oblast).jpg
|šyrokosć wobraza=250px
|wopis=Rěka Don w [[Oblasć Woronjež|oblasći Woronjež]]
|stat=pódpołdnjowu [[Rusojska|Rusojsku]]
|chórgoj=<span style="display:none;">&nbsp;</span>
|žrědło=blisko [[Nowomoskowsk]]a na Srjejźorusojskej plaśe
|wulew=za [[Rostow nad Donom|Rostowom]] do [[Azowske mórjo|Azowskeho morja]]
|kórta=Donrivermap.png
|spad rěki=0.096     
|wusokosć žrědła=180
|wusokosć wulewa=0
|teritorij=[[Woronjež (rěka)|Woronjež]], [[Manyč]]
|dłujkosć=1870
|pśestrěń=422.000
}}

'''Don''' ({{wrěcy|ru}} Дон) jo 1870 kilometrow dłujka rěka w pódpołdnjowej [[Rusojska|Rusojskej]], kótaraž se na srjejźorusojskej plaśe blisko [[Nowomoskowsk]]a w [[Oblasć Tula|Tulskej oblasći]] wužrědli a za [[Rostow nad Donom|Rostowom]] do [[Azowske mórjo|Azowskego mórja]] wulewa. Don jo stwórta nejdlejša rěka w [[Europa|Europje]].

Don jo był južo starym Gricham pód mjenim ''Tanais'' znaty a płaśi až do 17. lětstotka ako pódzajtšna granica Europy. Wót casa cara [[Pětr I. (Ruska)|Pětra Wjelikego]] jo grajkała rěka za Rusojsku wažnu rolu ako pśistup k [[Srjejźne mórjo|Srjejźnemu mórju]].

== Běg ==
Žrědła pśiběgow Dona namakaju se něźi 150 kilometrow pódpołdnjownje [[Moskwa|Moskwy]] na srjejźorusojskej plaśe. Wót tam běžy rěka nejpjerwjej do pódpołdnjowego a pózdźej do krotkozajtšnego směra. Pśi górnem běgu lažy wjelike město [[Woronjež]], źož se rěka ze samskim mjenim z Donom zjadnośi. Za wulewom rěki [[Ilowlja (rěka)|Ilowlja]] we [[Oblasć Wolgograd|Wolgogradskej oblasći]] wobrośi se Don do krotkowjacornego směra. Na toś tom wótrězku jo jano 40 kilometrow wót dalej na pódzajtšu běžeceje [[Wolga|Wolgi]] zdalony. Něźi 300 kilometrow dłujki [[Zimljanski gaśeński jazor]] jo z lěta 1952 pśez [[Wolgo-Donski kanal]] z nejwětšeju europskeju rěku zwězany. Kanal zwězujo tak pśez rěcny system Dona [[Carne mórjo]] z [[Kaspiske mórjo|Kaspiskim]], [[Baltiske mórjo|Baltiskim]] a [[Běłe mórjo|Běłym mórjom]]. Něźi 150 kilometrow za wulewom z [[Ukraina|Ukrainy]] pochadajucego [[Donjec]]a a za milionowym městom Rostow twóri Don 340 km² wjeliki [[delta]] a wulewa se do Azowskego mórja.

Na 1360 wót 1870 kilometrow jo Don łoźowny.

''Glědaj teke: [[:Kategorija:Sedlišćo pśi Donje|Nastawki wó pśi Donje lažecych sedlišćach]]''

== Wótkaz ==
{{Commonscat|Don River|Don}}

[[Kategorija:Rěka w Rusojskej]]
[[Kategorija:Pśitocnišćo Carnego mórja]]
[[Kategorija:Rěka w Europje]]
