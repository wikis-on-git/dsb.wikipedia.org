[[Dataja:Children Hanoi Vietnam.JPG|mini|250px|Źiśi w [[Vietnam]]je]]
[[Dataja:Crowded swing.jpg|mini|Góleśi]]
[[Dataja:Nyota, Kenya 03.jpg|mini|Źiśi w [[Kenija|Keniji]]]]
[[Dataja:Children in Namibia(1 cropped).jpg|mini|Źiśi w [[Namibija|Namibiji]]]]
'''Źiśe''' (teke '''góle''') jo młody [[luź]]. Muske źiśe pomjenjujo se [[gólc]], mjaztym až jo [[źowćo]] žeńske źiśe. Někotare faze se mógu rozeznawaś, a to:<ref>Der Brockhaus in einem Band, 2000, bok 466</ref>
* nowo naroźone: až do źasetego žywjeńskego dnja
* seśeńske góle: prědne žywjeńske lěto
* góletko, małe góle: druge a tśeśe žywjeńske lěto
* do źiśownje chójźece góle: stwórte až do šestego žywjeńskego lěta
* šulske góle: 7. až do 14. žywjeńskego lěta

Pó [[konwencija wó pšawach źiśi|konwenciji wó pšawach źiśi]] [[Zjadnośone narody|Zjadnośonych narodow]] jo źiśe luź w starstwje pód 18 lětami. 

Źiśe móžo teke pótomnik byś, na pś. "Mój nan jo źiśe mójogo starkego."

== Słowo ==
Słowo źiśe jo pó [[Arnošt Muka|Mukowem]] "Słowniku dolnoserbskeje rěcy a jeje narěcow" pśiswójźbne z górnoserbskim słowom {{lang|hsb|dźěćo}}, ale teke z pólskim {{lang|pl|dziecię}} a českim {{lang|cs|dite}}. 

Formy słowa źiśe něnto se w singularnem nominatiwje a akuzatiwje a cełem pluralu wužywaju, mjaztym až se za zbytne formy kazuse słowa góle wužywaju. Pó samskem słowniku góle jo pśiswójźbne ze słowom goły. 

== Glědaj teke ==
* [[syn]]
* [[źowka]]

== Nožki ==
<references/>

== Wótkaz ==
{{projekty|commons=Category:Children}}

[[Kategorija:Swójźba]]
