'''Rada za nastupnosći Serbow''', teke: Serbska Rada, nim. Rat für Angelegenheiten der Sorben/Wenden (RASW), jo kupka, kótaraž źěła pśi parlamenśe kraja [[Bramborska]]. Jeje nadawk jo póraźowanje krajnego sejma, spěchowanje a skšuśenje serbskeje identity na wšyknych pólach serbskego žywjenja w Bramborskej. 

Dnja 7. julija [[1994]] jo bramborski parlament wobzamknuł ''Kazń k rědowanju pšawow Serbow w kraju Bramborska'' (nim. ''Gesetz über die Ausgestaltung der Rechte der Sorben/Wenden im Land Brandenburg''). Wóna zarucyjo mj. dr., až Serby maju pšawo, swóju etnisku, kulturnu a rěcnu identitu lichotnje zwuraznjaś, zachowaś a dalej wuwijaś. Rada za nastupnosći Serbow wobstoj z pěśoch cłonkow, kótarež se wuzwóliju za jadnu legislaturnu periodu krajnego sejma. 

15. decembra 1994 parlament kraja Bramborska jo wubrał prědnych cłonkow Rady, to su byli [[Harald Kóńcak]], [[Juro Hanška]], [[Marja Elikowska-Winklerowa]], [[Juro Frano]] a [[Bjarnat Rjentš]]<ref>Harald Kóńcak, '' 26 lět jo Serbska rada w Bramborskem parlamenśe'', ''Nowy Casnik'', 17.12.2020.</ref>.

==Cłonki Rady za nastupnosći Serbow==
*W prědnej legislaturnej perioźe (1994-1999): [[Harald Kóńcak]] (pśedsedaŕ), [[Juro Hanška]], [[Marja Elikowska-Winklerowa]], [[Juro Frano]] a [[Bjarnat Rjentš]].
*W drugej legislaturnej perioźe (1999-2004): [[Harald Kóńcak]] (pśedsedaŕ), [[Marja Elikowska-Winklerowa]], [[Juro Hanška]], [[Fred Kaiser]] a [[Fryco Wojto]].
*W tśeśej legislaturnej perioźe (2004-2009): [[Harald Kóńcak]] (pśedsedaŕ), [[Marja Elikowska-Winklerowa]], [[Juro Hanška]], [[Madlena Norbergowa]] a [[Fryco Wojto]].
*W stwórtej legislaturnej perioźe (2009-2015):  [[Harald Kóńcak]] (pśedsedaŕ), [[Torsten Mak]], [[Helmut Matik]], [[Měto Nowak]], [[Angela Šurmanowa]].
*W pětej legislaturnej perioźe (2015-2019): [[Torsten Mak]] (pśedsedaŕ), [[Marcus Końcaŕ]], [[Uta Henšelowa]], [[Wylem Janhoefer]], [[Angela Šurmanowa]]<ref>[https://www.landtag.brandenburg.de/media_fast/5701/LBB-Sorbenrat.pdf Rada za nastupnosći Serbow, b. 2]</ref>.
*W šestej legislaturnej perioźe (2019-2024): [[Kathrin Šwjelina]] (pśedsedaŕka), [[Uta Henšelowa]], [[Dieter Freihoff]], [[Wylem Janhoefer]], [[Delia Münchowa]]<ref>[https://www.landtag.brandenburg.de/de/parlament/ausschuesse_und_gremien/rat_fuer_sorbische_(wendische)_angelegenheiten/396498?_referer=396501 Cłonki Rady za nastupnosći Serbow]</ref>.

==Literatura==
*[https://www.nowycasnik.de/index.php/dsb/component/k2/item/8632-26-l-t-jo-serbska-rada-w-bramborskem-parlamen-e Harald Kóńcak, '' 26 lět jo Serbska rada w Bramborskem parlamenśe'', ''Nowy Casnik'', 17.12.2020]
*[https://mwfk.brandenburg.de/sixcms/media.php/9/Brosch%C3%BCre_25JahreSorbenWendenGesetz.3860706.pdf Lisćina cłonkow Rady w lětach 1994-2019, b. 10-11 (pdf)]

== Nožki ==
<references />

[[Kategorija:Serbstwo]]
