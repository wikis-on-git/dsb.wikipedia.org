'''Drama''' (z grich. dráma (δράμα) "jadnanje") jo pódla [[epika|epiki]] a [[lyrika|lyriki]] jadna z tśoch zakładnych literarnych družynow (analogiski se teke groni dramatika), ale teke jadnotliwym twórbam se groni drama. Drama jo źiwadło z tekstowym zakładom, ako rozdźěł k improwizowanemu źiwadłoju.

== Dokradnjejša definicija ==

Głownje pśiznamjenja dramy pó [[Aristoteles]]u jo pśedstajanje jadnanja w dialogach. Z tym jo se rozeznawała wót antikskego wulicujucego [[epos]]a - w nowšem casu wósebnje wót [[roman]]a. W modernem rozměśu su dramy za to spisane, aby je grajarje w źiwadle pśedstajili. Cesto su togodla pódla dialogowych tekstow ned pśikaze za grajarjow pódla, wót 19. stolěśa teke za režisera. Cytańska drama jo wósebna forma dramy, ako se w prědnem rěźe njepśedstajijo, ale dej se ako roman cytaś.

Jadnanje dramy jo cesto do [[akt]]ow źělone, ako su sam zasej do [[scena|scenow]] abo [[wustup]]ow źělone. Klasiska francojska drama ([[Racine]], [[Corneille]]) źěli se do pěś aktow. Italska, kšuśe z [[opera|operu]] zwězana tradicija ([[Metastasio]]) ma cesćej jano tśi. Forma z jadnym aktom jo wujšła z mjazygraśow mjazy aktami dramow z tśimi abo pěśimi aktami.

== Stawizny ==

Europska drama jo nastała w casu [[grichiska antika|grichiskeje antiki]] w 5. stolěśu pś. Chr. w [[Athen]]je: [[Aischylos]], [[Sophokles]] a [[Euriopides|Euripides]] su byli nejwažnjejše basniki [[tragedija|tragedije]]. Aristoteles jo w na to slědujucem stolěśu w swójej [[poetika (Aristoteles)|poetice]] dramu do tragedije a pózdźej nastateje komedije źělił.

Akle wót [[renesanca|renesance]] jo se antiska drama dalej wuwijała. Starše dramy su zwětšego w smužkowej formje, w nowšem casu ma [[proza]] pśewagu w powědanych źělach. Až se drama powěda, njejo samorozmějucy. Opera wót něźi 1600 jo se rozměła ako wózroźenje klasiskeje grichiskeje dramy.

== Literatura ==
    
* Bernhard Asmuth: ''Einführung in die Dramenanalyse.'' 6. nakład. Stuttgart 2004
   
* Hans-Dieter Gelfert: ''Wie interpretiert man ein Drama?'' Ditzingen 2002
    
* Georg Hensel: ''Spielplan. Der Schauspielführer von der Antike bis zur Gegenwart''. Frankfurt 1986
   
* Manfred Pfister: ''Das Drama.'' 11. nakład. München 2001
    
* Peter Szondi: ''Theorie des modernen Dramas (1880–1950).'' W: Ders.: ''Schriften I''. Frankfurt a.M. ³1989, s. 9-148.
    
* Ernst Grohotolsky: ''Ästhetik der Negation – Tendenzen des deutschen Gegenwartsdramas. Versuch über die Aktualität der „Ästhetischen Theorie“ Theodor W. Adornos''. Königstein/Ts. 1984.
    
* Franz-Josef Deiters: ''Drama im Augenblick seines Sturzes. Zur Allegorisierung des Dramas in der Moderne. Versuche zu einer Konstitutionstheorie.'' Erich Schmidt Verlag, Berlin 1999.
    
* Hubert Zapf: ''Das Drama in der abstrakten Gesellschaft. Zur Theorie und Struktur des modernen englischen Dramas.'' Max Niemeyer Verlag, Tübingen 1988.
    
* Shieh, Shu-Mei: ''Kleinbürgerin und Kleinbürger im Drama um die Jahrhundertwende: Studie zu den Dramen männlicher und weiblicher Autoren.'' 2002. (seśowa-wersija)
    
* Gustav Freytag: ''Die Technik des Dramas.'' Hirzel, Leipzig 1863, Neudruck Reclam, Stuttgart 1983, [[Special:Booksources/3-15-007922-5|ISBN 3-15-007922-5]].
    
* Hans-Thies Lehmann: ''"Postdramatisches Theater"'', Verlag der Autoren, 1999, wopisujo wótźělenje źiwadła wót dramy!

[[Kategorija:Literatura]]
