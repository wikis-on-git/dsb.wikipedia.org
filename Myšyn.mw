Myšyn (nim. ''Müschen''<ref>[http://www.amt-burg-spreewald.de/content/artikel/462.html Internetowy bok amta Błotow]</ref>)jo mała gmejna w podzajtšu Bramborskeje a lažy něźi 15 kilometrow wot Chośebuza. Taka wjas słuša k amtoju Borkowy a wot lěta 2001 jo teke wejsny źěl Borkow. Myšyn zabjero 465 hektarow.

==geografija==
<br />Myšyn  lažy w centrumje Gornych Błotow. Won jo źěl Borkow, kotarež maju płoninu wot 35 kwadratnych kilometrow a su nejwětša gmejna w Nimskej.

==stawizny==
<br />Myšyn jo prědny raz naspomnjeł w lěśe 1412 ako „Mieschen“. Ale woznam takego pomjenjenja hyšći njejo zanty. Pši i takem dokumenśe se jadna wo dokłaźe pśedankow gola, wot Chośebuza na Wjerbno. 
<br />W lěśe 1850 młynikaŕ  Kerstan jo tworił młyn. Wot lěta 1890 familija Paulick wobsejźi młyn.
<br />Až do 1945 wjele zemjańskich luźi su bydlili w Myšynje. 

==wognjowa wobora==
<br />Až do 1924 wognjowa wobora wot Myšyna jo słušała k zweskoju někotarych wognjowych woberow. 
<br />Ale na 13. decemberje 1924 jo se załožyła dobrowolna  wognjowa wobora a jo měła južo 44 cłonkow, kotarež su wojowali pod gronidłom: k cesć Boga, sobucłowjek na pomoc. 1925 wognjowa wobora kupujo sebje nowe wugotowanje. Psinosk za cłonkow jo był 50 pjenježkow a woni su teke pjenjeze płaśili, gaž woni su se pśejli pśeśiwo postajonym pšawidłom. Pśi tzych padach a pśestupach cłonk jo se wuzamknuł. Na 12. septemberje 1926 jo był prědny lětojski swěźeń, ale take zarědowanje jo było jano za  cłonkow a za kameradow wot Borkow a Wjerbna. Taki  swěźeń bywa tradiciju w Myšynje. 
<br />W lěśe 1933 jo twarske źěło se zachopiło za sykawowy dom. Na 24. juniju zwiganje takej twari a na 17. septemberje cłonki su mogali wuswěśenje swěśiś. Na takem dnju jo był w Myšynje wjeliki  swěźeń z pśeśěgom,  swěźeńskim nagronom wot župana Kals a Myšyńske luźi teke su reju organizěruwali k takej goźbje. Twarjenje sykawowego doma jo kóštował 4450 mocnarstwowych markow. 
Ale na 18. měrcu 1934 stej  Myšyńska a Wjerbańska wognjowa wobora se rozpušćowałej na zakłaźe nacionalsocialistow. Na samskem dnju jo zastojnstwowa wognjowa wobora se załožyła. Pśi tom  Wjerbańske wognjowe woborniki su tworili prědny gaseński śěg a  Myšyńske kamerady su tworili drugy gaseński śěg. Kuždy cłonk jo dostał nowu uniformu a pśinosk cłonkow jo był nižej. 
Na 13. decemberje 1934  Myšyńske cłonki su swěśili źaseślětne wobstaśe wognjoweje wobory z reju.

==sportowy towaristwo==
Sportowy towaristwo Myšyn- Bobow jo se załožył w lěśe 1948. Won ma 123 cłonkow. W prědnem mustwje grajkuaju 18 grajarjow a w drugem mustwje graju 21 grajarjow. Towaristwo ma teke žeńskece mustow a źiśi mogu teke treněrowaś.
<br />Pśedsedaŕ towaristwa jo Siegbert Budischin a swoj zastupnik se groni Oliver Bramer . 



==tradicije==
K zachopjeńkoju kuždego lěta se womějo woklapnicu. Na takej zgromaźinje šołta abo šołtowka zespominajo pśechadany lěto. To znani, až won abo wona wugódnijo, chtož se wumreł, kak wjele luźi su pśeśěgnuli a lěc źiśi su se naroźili. 
<br />Druga tradicija Myšynje jo Zapust a camprowanje w februarje abo měrcu. Wóženjone luźi campruju a jaden końc tyźenja pózdźej woni śěgnu pśez wjas w drastwje. Młoźina Myšyna swěśe Zapust na drugem kóńcu tyźenja ako wóženjone luźi. Ale młode luźi camprujo a swěśe Zapust na samkem końcu tyźenja. Na wjacorje se wótmějo reju w goźbje za luźi wot Myšyna a drugich jsow. 
<br />Na prědnem kóncu tyźenja w awgusće jo wejsny swěźeń. W ramiku takogo zarědowanja se wótmějo na sobotu turněr za balokopanje, reja na wjacorje a na njeźelu jo luštne program, kotaryž jo se organizěrujo zwětšego wot młoźiny.  

==žrědła==
<references/>

[[Kategorija:Dolna Łužyca]]
[http://www.sv-mueschen-babow.de/ offizielle Homepage des SV Müschen-Babow]
[http://www.amt-burg-spreewald.de/content/rubrik/124.html]
* [http://www.spreewald-mueschen.de/34.0.html]
* [http://www.burgendaten.de/ www.burgendaten.de: 83618 Datensätze zu 160 Ländern]
