{{Infokašćik Město
|mě=
|mě swójske=Müschen
|mě serbske=Myšyn
|wopon=
|zwězkowy kraj=[[Bramborska]]
|wokrejs=[[Wokrejs Sprjewja-Nysa|Wokrejs<br />'''Sprjewja-Nysa''']]<br /><small>[[Bórkowy (Błota)|Amt Bórkowy (Błota)]]</small>
|gmejna=[[Bórkowy (Blota)]]
|lat_deg=51
|lat_min=48
|lat_sec=53
|lon_deg=14
|lon_min=07
|lon_sec=50
|stat=Nimska
|wusokosć=55 m
|płonina=4,65 [[kwadratny kilometer|km²]]
|wobydlarstwo=381 ''<small>(2008)</small>''
|gustosć wobydlarstwa=82 wobydlarjow/km²
|KFZ-wobznamjenje=SPN 
|website=
|kórta=
}}

'''Myšyn''' ([[nimšćina|''nim.'']] '''Müschen''' <ref>[http://www.amt-burg-spreewald.de/content/artikel/462.html Internetowy bok amta Błotow]</ref>) jo mała gmejna w podzajtšu [[Bramborska|Bramborskeje]] a lažy něźi 15 kilometrow wot [[Chóśebuz|Chośebuza]]. Taka wjas słuša k [[Bórkowy (Błota)|amtoju Borkowy]] a wot lěta 2001 jo teke wejsny źěl [[Bórkowy (Błota)|Borkow]]. Myšyn zabjero 465 hektarow.

==Geografija==
Myšyn lažy w centrumje [[Błota|Gornych Błotow]]. Won jo źěl [[Bórkowy (Błota)|Borkow]], kotarež maju płoninu wot 35 kwadratnych kilometrow a su nejwětša gmejna w [[Nimska|Nimskej]].

==Stawizny==
Myšyn jo prědny raz naspomnjeł w lěśe 1412 ako „Mieschen“. Ale woznam takego pomjenjenja hyšći njejo zanty. Pši i takem dokumenśe se jadna wo dokłaźe pśedankow gola, wot [[Chośebuz|Chośebuza]] na [[Wjerbno|Wjerbno]].

W lěśe 1850 młynikaŕ Kerstan jo tworił młyn. Wot lěta 1890 familija Paulick wobsejźi młyn.

Až do 1945 wjele zemjańskich luźi su bydlili w Myšynje.

==Wognjowa wobora==
Až do 1924 wognjowa wobora wot Myšyna jo słušała k zweskoju někotarych wognjowych woberow.

Ale na 13. decemberje 1924 jo se załožyła dobrowolna wognjowa wobora a jo měła južo 44 cłonkow, kotarež su wojowali pod gronidłom: k cesć Boga, sobucłowjek na pomoc. 1925 wognjowa wobora kupujo sebje nowe wugotowanje. Psinosk za cłonkow jo był 50 pjenježkow a woni su teke pjenjeze płaśili, gaž woni su se pśejli pśeśiwo postajonym pšawidłom. Pśi tzych padach a pśestupach cłonk jo se wuzamknuł. Na 12. septemberje 1926 jo był prědny lětojski swěźeń, ale take zarědowanje jo było jano za cłonkow a za kameradow wot [[Bórkowy (Błota)|Borkow]] a [[Wjerbno|Wjerbna]]. Taki swěźeń bywa tradiciju w Myšynje.

W lěśe 1933 jo twarske źěło se zachopiło za sykawowy dom. Na 24. juniju zwiganje takej twari a na 17. septemberje cłonki su mogali wuswěśenje swěśiś. Na takem dnju jo był w Myšynje wjeliki swěźeń z pśeśěgom, swěźeńskim nagronom wot župana Kals a Myšyńske luźi teke su reju organizěruwali k takej goźbje. Twarjenje sykawowego doma jo kóštował 4450 [[Marka Bramborska|mocnarstwowych markow]].

Ale na 18. měrcu 1934 stej Myšyńska a [[Wjerbno|Wjerbańska]] wognjowa wobora se rozpušćowałej na zakłaźe [[nacis|nacionalsocialistow]]. Na samskem dnju jo zastojnstwowa wognjowa wobora se załožyła. Pśi tom [[Wjerbno|Wjerbańske]] wognjowe woborniki su tworili prědny gaseński śěg a Myšyńske kamerady su tworili drugy gaseński śěg. Kuždy cłonk jo dostał nowu uniformu a pśinosk cłonkow jo był nižej.

Na 13. decemberje 1934 Myšyńske cłonki su swěśili źaseślětne wobstaśe wognjoweje wobory z reju.

==Sportowy towaristwo==
[[Wobraz:Straße durch Müschen.JPG|thumb|Droga w Myšynje]]

Sportowy towaristwo Myšyn–Bobow jo se załožył w lěśe 1948. Won ma 123 cłonkow. W prědnem mustwje grajkuaju 18 grajarjow a w drugem mustwje graju 21 grajarjow. Towaristwo ma teke žeńskece mustow a źiśi mogu teke treněrowaś.

Pśedsedaŕ towaristwa jo Siegbert Budischin a swoj zastupnik se groni Oliver Bramer.

==Tradicije==
K zachopjeńkoju kuždego lěta se womějo woklapnicu. Na takej zgromaźinje šołta abo šołtowka zespominajo pśechadany lěto. To znani, až won abo wona wugódnijo, chtož se wumreł, kak wjele luźi su pśeśěgnuli a lěc źiśi su se naroźili.

Druga tradicija Myšynje jo Zapust a camprowanje w februarje abo měrcu. Wóženjone luźi campruju a jaden końc tyźenja pózdźej woni śěgnu pśez wjas w drastwje. Młoźina Myšyna swěśe Zapust na drugem kóńcu tyźenja ako wóženjone luźi. Ale młode luźi camprujo a swěśe Zapust na samkem końcu tyźenja. Na wjacorje se wótmějo reju w goźbje za luźi wot Myšyna a drugich jsow.

Na prědnem kóncu tyźenja w awgusće jo wejsny swěźeń. W ramiku takogo zarědowanja se wótmějo na sobotu turněr za balokopanje, reja na wjacorje a na njeźelu jo luštne program, kotaryž jo se organizěrujo zwětšego wot młoźiny.

==Noty==
<references/>

==Eksterny link==

*[http://www.sv-mueschen-babow.de/ internetowy bok sportowego towaristwa]
*[http://www.amt-burg-spreewald.de/content/rubrik/124.html internetowy bok amta Borkow: stawizny Myšyna]
*[http://www.spreewald-mueschen.de/34.0.html internetowy bok Myšyna]

[[Kategorija:Dolna Łužyca]]
[[Kategorija:Wokrejs Sprjewja-Nysa]]

[[de:Müschen (Burg)]]
