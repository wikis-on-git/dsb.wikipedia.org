{{Infokašćik wósoby
| mě = Donald Franciszek Tusk
| wobraz= [[Image:Donald Tusk.jpg|center|thumb|Donald Tusk]]
| background = 
| color = 
| wopisanje = 
| datum naroźenja = 22. apryla 1957
| rodne město = [[Gdańsk]]
| datum wumrěśa= 
| městno wumrěśa= 
}}


[[Image:Premier Tusk and George Bush 2008.JPG|thumb|right|240px]]
'''Donald Franciszek Tusk''' (roźony 22. apryla 1957 w [[Gdańsk|Gdańsku]]) jo góspódarskoliberalny [[Pólska|pólski]] politikaŕ a sobuzałožaŕ liberalnokonserwatiwneje strony [[Platforma Obywatelska|Platforma Obywatelska]] (PO) a wót 16 nowembera 2007 teke premierminister [[Pólska|Polskeje]]. Ako cłonk pólskego [[Sejm|Sejma]] jo wón zastupujucy pśedsedaŕ. Pódla [[Jan Rokita|Jana Rokity]] jo wón teke pśedsedaŕ frakcije "byrgarska platforma".

Wšykne jogo stare starjejše su słušali do pólskego a [[Kašuby|kašubskego]] wobydlarstwa tegdejšego lichego města Gdańsk a su pśežywili nuzkane źěło a [[koncentraciske lěgwo|koncentraciskej lěgwje]] pla Stutthofa a Neuengamme njedaloko [[Hamburg|Hamburga]]. Do kóńca wójny su jogo starego nana Józefa Tuska nuzkali do [[Wehrmachta|Wehrmachty]] zastupiś (2. awgust 1944). Pšawźepódobnje jo dezertěrował a 24. nowembra 1944 jo zastupił do pólskego wójska we [[Wjelikobritaniska|Wjelikobritaniskej]]. Až jo wón musał wěsty cas we Wehrmachśe słužyś, su wužywali politiske pśeśiwniki Tuska pšawicarskokonserwatiwneje strony [[Prawo i Sprawiedliwość|Prawo i Sprawiedliwość]] (Pšawo a spšawnosć) pśi wólbach za prezidenta 2005, aby Tuska ako njepatriotiskego wobgranjali. Pśi tom jo zajmne, až dwa starej nana PiS-wjednikowu Kaczyńskeju stej byłej wusokej oficěra w [[caristiske wójsko|caristiskem wójsku]].

Tuskowy nan jo był blidaŕ a jo zamrěł, nježli jo Tusk zakóńcył zakładnu šulu. Tusk jo se angažěrował w opoziciji pśeśiwo komunistiskemu kněžarstwoju w Pólskej, ako studańc Uniwersity w Gdańsku jo pódpěrował załoženje studentskego komiteja [[Solidarność|Solidarnośći]]. To załoženje jo było reakcija na zamordowanje Stanisława Pyjasa pśez statnu milicu.

1980 jo wón zakóńcył swój studium ze źěłom wó mytosu a legenźe wokoło Józefa Piłsudskego.

Tusk jo dojśpił 36,3% pla wólbow za prezidenta 9. oktobra 2005 a jo stakim měł nejlěpšy wuslědk wšyknych kandidatow. Notnych 50% pak njejo dojśpił (wobźělenje jo było 49,7%). 23 oktobra jo nastupił w dowuzwólowanju pśeśiwo klerikalnokonserwatiwnemu šołtoju Waršawy [[Lech Kaczyński|Lechoju Kaczyńskemu]] (33,1% pśi prědnych wólbach) a jo zejgrał ze 46,5% na 53,5%.

Donald Tusk jo sobuwudawaŕ wjelikoformatowego rěda fotow "Był sobie Gdańsk" (...) ako teke někotarych fotowych zběrkow wó Gdańskich pśedměstach. Wón jo wóženjony a ma dwě góleśi.

== Eksterne wótkaze ==
*[http://www.tusk.pl Oficielne boki za wólbne wójowanje za prezidentske wólby]

{{DEFAULTSORT:Tusk, Donald}}
[[Kategorija:Pólske politikarje]]
[[Kategorija:Roź. 1957]]

[[be-x-old:Дональд Туск]]
[[br:Donald Tusk]]
[[crh:Donald Tusk]]
[[cs:Donald Tusk]]
[[csb:Donald Tusk]]
[[da:Donald Tusk]]
[[de:Donald Tusk]]
[[el:Ντόναλντ Τουσκ]]
[[en:Donald Tusk]]
[[eo:Donald Tusk]]
[[es:Donald Tusk]]
[[et:Donald Tusk]]
[[fa:دونالد توسک]]
[[fi:Donald Tusk]]
[[fr:Donald Tusk]]
[[he:דונלד טוסק]]
[[hu:Donald Tusk]]
[[id:Donald Tusk]]
[[io:Donald Tusk]]
[[is:Donald Tusk]]
[[it:Donald Tusk]]
[[ja:ドナルド・トゥスク]]
[[ka:დონალდ ტუსკი]]
[[ko:도날트 투스크]]
[[mr:डोनाल्ड टस्क]]
[[nl:Donald Tusk]]
[[nn:Donald Tusk]]
[[no:Donald Tusk]]
[[oc:Donald Tusk]]
[[pl:Donald Tusk]]
[[pt:Donald Tusk]]
[[ro:Donald Tusk]]
[[ru:Туск, Дональд]]
[[sh:Donald Tusk]]
[[simple:Donald Tusk]]
[[sk:Donald Tusk]]
[[sl:Donald Tusk]]
[[sr:Доналд Туск]]
[[sv:Donald Tusk]]
[[tr:Donald Tusk]]
[[uk:Туск Дональд]]
[[uz:Donald Tusk]]
[[zh:唐納德·圖斯克]]
