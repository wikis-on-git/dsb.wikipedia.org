{{Infokašćik rěc
|barwa=Indoeuropska
|mě swójske=Seeltersk
|mě serbske=Saterfrizišćina
|kraje=[[Nimska]]
|zwězkowy kraj=[[Dolnosakska]]
|region=[[Saterska]]
|rěcnicy=1000 až 5000 (2001)
|klasifikacija=[[Indoeuropske rěcy]]
: [[Germaniske rěcy]]
:: [[Pódwjacornogermaniske rěcy]]
::: [[Engelsko-friziske rěcy]]
:::: [[Frizišćina]]
::::: [[Podzajtšnofrizišćina]]
:::::: '''Saterfrizišćina'''
|pismiki=[[łatyński alfabet]]
|oficielna rěc= Gmejna [[Saterland]] ([[Dolnosakska]]/[[Nimska]])
|iso_639-2=  
|iso_639-3=[http://www.sil.org/iso639-3/codes.asp?order=639_3&letter=s stq]
|wikipedija=[http://stq.wikipedia.org Saterfriziska Wikipedija]
}}

'''Saterfriziska rěc''' abo krotko '''Saterfrizišćina''' (swójske pómjenjenje: ''Seeltersk'') jo slědna [[Pódzajtšnofrizišćina|pódzajtšnofriziska]] warianta [[Frizišćina|friziskeje rěcy]], a to ''emsfriziski dialekt''.
Mjaztym až w [[Pódzajtšna Friziska|Pódzajtšnej Friziskej]] spócetna pódzajtšnofriziska rěc bu wót [[pódzajtšnofriziska dolnonimšćina|pódzajtšnofriziskeje dolnonimšćiny]] (dolnosaksojskego dialekta) wustarkana, jo saterfrizišćina ako friziska rěc w dolnosaksojskej [[Saterska|Saterskej]] pśežywiła.

Saterfrizišćina jo juž w srjejźowěku nastała. Jo w tej měrje linguistiska wósebnosć a někotare eksperty njepomjenjuju ju ako frizisku narěc, ale ako wósebnu rěc.

Saterfrizišćina se w gmejnje Saterland w nakrajnem wokrejsu [[Cloppenburg]] pó rozdźělnych pówoblicenjach wót 1.000 až 2.500 luźi powěda. Stakim jadna se wó jadnu z nejmjeńšych [[rěcna kupa|rěcnych kupow]] Europy.

== Stawizny ==

Sedlarje z Pódzajtšneje Friziskeje, kótarež běchu swóje starosedlarske bydleńske sedła pód śišćom katastrofow pśirody spušćili, su spócetki saterfrizišćiny we wobcerku źinsajšnych sedlišćow Ramsloh (saterfriz. ''Roomelse''), Scharrel (''Schäddel''), Sedelsberg (''Sedelsbierich'') a Strücklingen (''Strukelje'') etablěrowali.

[[Image:PSCHADDE.jpg|left|thumb|Dwójorěcna wejsna tofla, druga smužka pokazujo městne mě w saterfrizišćinje]]
Srjeźowěkowska rěc jo se dłujki cas dla geografiskich wósebnosćow wuchowała. [[Saterfrizy]] běchu stolěśa dłujko pśez jich wobdawace bagna mjazy se wóstali. Ako šćitny nasyp jo bagno wókoło jsow natwarjonych na pěskowem kśibjaśe laźeło. Až do [[19. stolěśe|19.stolěśa]] su wobydlarje jano z cołnom pśez rěcku [[Sagter Ems]] (''Seelter Äi'') k dostaśeju byli. 

Nowy cas – z wótwórjenjom Saterskeje pśez twarjenje drogow a zeleznicu – charakterizěrujo zachopjeńk spada saterfriziskeje rěcy. Wótemrěśe pśedpowěźane juž pśed hundert lětami jo pak doněnta wuwóstane.

Wót togo casa, ako teke w Nimskej jo [[Europejska charta regionalnych abo mjeńšynowych rěcow]] płaśiwosć nabyła, dostawa saterfrizišćina wósebny šćit a pšawo na spěchowanje. Mjaztym se saterfrizišćina teke ako amtska rěc w gmejnach wužywa a jadnab 300 źiśi wuknjo rěc dobrowólnje w šuli a w źiśownjach. Wót 2004 maju saterfrizy swóje wusćełanske městno na lokalnem sćelaku [[Ems-Vechte-Welle]].

== Tekstowa proba ==
Saterfrizišćina:'' Die Wänt strookede dät Wucht uum ju Keeuwe un oapede hier ap do Sooken.''<br />
[[Pódpołnocnofrizišćina]] (Mooring): ''Di dreng aide dåt foomen am dåt kan än mäket har aw da siike.''<br />
[[Pódwjacornofrizišćina]]:'' De jonge streake it famke om it kin en tute har op 'e wangen.''<br />
[[Pódzajtšnofriziska dolnonimšćina]]: ''De Jung straktde dat Wicht um't Kinn to un tuutjede hör up de Wangen.'' <br />
[[Nižozemšćina]]:'' De jongen aaide het meisje over haar kin en kuste haar op haar wangen.''<br />
[[Dolnosakšćina (Nižozemska)]]:''De jonge strek 't dearntje um de kinne en gaf heur een smok''<br />
[[Nimščina]]:'' Der Junge streichelte das Mädchen ums Kinn und küsste sie auf die Wangen.''<br />
[[Engelšćina]]:'' The boy caressed the girl round the chin and kissed her on the cheeks.''<br />

== Literatura a žrědla ==
* [[Marron Curtis Fort]]: ''Saterfriesisches Wörterbuch'', Hamburg, Helmut Buske Verlag, 1980. ISBN 3-87118-401-2
* Kramer, Pyt: ''[http://mitglied.lycos.de/Seelter2/seelgra3.htm Kute Seelter Sproakleere: kurze Grammatik d. Saterfriesischen]''. Rhauderfehn, Verlag Ostendorp, 1982. ISBN 3-921516-35-8
* Marron C. Fort: Saterfriesische Stimmen, Texte und Zeugnisse aus dem friesischen Saterland mit hochdeutscher Übersetzung, Verlag Ostendorp, Rhauderfehn 1990
* Margaretha Grosser: Dööntjene un Fertälstere uut Ljoowe to uus Seeltersk (Döntjes und Erzählungen aus Liebe zur saterfriesischen Sprache), Bd. 1-3, Verlag Niehaus, Barßel 1992-1994
* Annette Heese: Das Saterland, Ein Streifzug durch die Geschichte, Saterland 1988
* Hanne Klöver: Spurensuche im Saterland, Ein Lesebuch zur Geschichte einer Gemeinde friesischen Ursprungs im Oldenburger Land, Verlag SKN, Norden 1998
* Theodor Storm: Die littje Häwelmon, übersetzt von Margaretha Grosser, Verlag Niehaus, Barßel 1993
* Wirrer, Jan (Hrsg.): Minderheiten und Regionalsprache in Europa, Westdeutscher Verlag, Opladen 2000

== Eksterne wótkaze ==

* [http://www.allezhop.de/frysk/seelter/ Kurs online]
* 2. Bericht der Bundesregierung von 2003 über Minderheitensprachen in Deutschland (Nr. 28 ff.): [http://www.eu2007.bmi.bund.de/Internet/Content/Common/Anlagen/Broschueren/2003/Zweiter__Bericht__der__Bundesrepublik__Id__25383__de,templateId=raw,property=publicationFile.pdf/Zweiter_Bericht_der_Bundesrepublik_Id_25383_de.pdf]
* 3. Bericht von 2007 (Randnur. 3500 ff.): [http://www.eu2007.bmi.bund.de/Internet/Content/Common/Anlagen/Broschueren/2007/Dritter__Bericht__der__Bundesrepublik__de,templateId=raw,property=publicationFile.pdf/Dritter_Bericht_der_Bundesrepublik_de.pdf] 

[[Category:Germańske rěcy]]
[[Kategorija:Rěcna kupa]]

[[br:Frizeg ar reter]]
[[de:Saterfriesische Sprache]]
[[en:Saterland Frisian language]]
[[fy:Sealterfrysk]]
[[gv:Freeshlannish Hiar]]
[[hsb:Saterfrizišćina]]
[[it:Dialetto frisone orientale]]
[[li:Saterfries]]
[[nds:Saterfreesche Spraak]]
[[nds-nl:Selterfrais]]
[[nl:Saterfries]]
[[pl:Język fryzyjski saterlandzki]]
[[ru:Затерландский фризский язык]]
[[stq:Seeltersk]]
[[zh:沙特弗里西語]]
