'''Evangeliom swětego Matthejusa''' jo prědny ewangeliom z [[Nowy testament|Nowego testamenta]].

== Pokazka ==

5. Staw.<br>
Kriſtusowe pŕatkowańe na goŕe wot teje ſbožnoſći tych kśěſćijanow.<br>
1. Gaž pak Jeſus ten lud hupyta, źěśo won na goru, a gaž se sednuł běśo, pśiſtupichu jogo hukniki k ńomu.<br>
2. A won wotwori swoje huſta, hucašo jich, a źašo:<br>
3. Sbožne su te chude we duchu, pśeto jich jo to ńebjaſke kralejſtwo.<br>
4. Sbožne su te, kenž žałuju, pśeto woni budu troštowane.<br>
5. Sbožne su te miloſćiwe, pśeto woni budu tu ſemju hobderbnuś.<br>
6. Sbožne su te głodne a łacne ſa teju pšawdoſću, pśeto woni budu naseśone.<br>
7. Sbožne su te ſmilne, pśeto woni budu ſmilnoſć doſtaś.<br>
8. Sbožne su, kenž cyſteje hutšoby su, pśeto woni budu Boga wiźeś.<br>
9. Sbožne su te měrcyńaŕe, pśeto jim budu Bože źiśi groniś.<br>
10. Sbožne su te gońone teje pšawdoſći dla, pśeto jich jo to ńebjaſke kralejſtwo.<br>
11. Sbožne ſćo wy, gaž was cłoẃeki mojogo dla sromośe a gońe, a grońe šake ſłe pśeśiwo wam, gaž na tom łdžu.<br>
12. Radujśo a wjaselśo se, pśeto wašogo myta jo ẃele na ńebju; pśeto tak su woni se gonili ſ tymi profetami, kenž pŕedk was byli su.<br>
13. Wy ſćo ta sol teje ſemje; gaž pak ta sol se ſkaſy, ſ cymga se buźo soliś? K nicomu se wěcej ńegoźi, něžli aby wona chyśona a wot luźi ſteptana hordowała.<br>
14. Wy ſćo to swětło togo swěta. Měſto, na goŕe lažece, ńamožo byś ſatawjone.<br>
15. Daniž swěcka se ńeſaswěśijo, a se ńeſtawijo ſpod korc, ale na swěcnik, ga wona swěśi šym, kenž we tom doḿe su.<br>
16. Tak dajśo wašomu swětłu se swěśiś pśed tymi luźimi, aby waše dobre ſtatki wiźeli, a ceſćili wašogo Wošca na ńebju.<br>
17. Ńeměńśo, až ja som pśišeł, tu kaſń abo te profety roswěſowat; ja ńejsom pśišeł roswěſowat, ale dopołnit.<br>
18. Pśeto ſawěſće ja źeju wam, až ńebjo a ſemja ſajźotej, ńebuźo ſajś žedna buchſtoba daniž pisḿetko wot teje kaſni, až se šykno ſtańo.<br>
19. Chtož něto jadnu tych nejḿenšych pśikaſńow buźo roswěſaś, a te luźe tak hucyś, ten buźo nejḿenšy we ńebjaſkem kralejſtwu poměńony; chtož je pak buźo cyniś a hucyś, ten buźo ẃeliki poměńony we ńebjaſkem kralejſtwu.<br>
20. Pśeto ja źeju wam: ńebuźoli waša pšawdoſć lěpša, něžli tych pismahuconych a Fariſejaŕow, ga wy ńebuźośo do togo ńebjaſkego kralejſtwa nutś hyś.<br>
21. Wy ſćo słyšali, až ſtarym jo grońone: ty ńederbiš husḿerśiś, chtož pak husḿerśijo, buźo togo sudu winowaty.<br>
22. Ja pak źeju wam, až kuždy, kenž ſe swojim bratšom podermo se gniwa, togo sudu winowaty jo; chtož pak k swojomu bratšoju źejo: racha! ten jo teje rady winowaty; chtož pak źejo: ty blaſan! ten jo togo helſkego hogńa winowaty.<br>
23. Togodla, gaž ty swoj dar na hołtaŕ hoprujoš, a tam se dopomńejoš, až twoj bratš něſto pśeśiwo tebe ma:<br>
24. Ga woſtawj tam pśed hołtaŕom swoj dar, a źij ṕerwej, ſjadnaj se ſe swojim bratšom, a potom pśiź a hopruj swoj dar.<br>
25. Jěsno byź gotowy swojomu napśeśiwnikoju, dokulaž ty hyśći
ſ nim na droſe sy, aby śi niźi ten napśeśiwnik ńepowdał tomu sudnikoju, a ten sudnik śi ńepowdał tomu słužabnikoju, a ńehordował do popajźeńſtwa chyśony.<br>
26. Sawěſće, ja źeju tebe, ty ńebuźoš ſ ńogo wen pśiś, až ty tež ten slědny peńešk ſapłaśijoš.<br>
27. Wy ſćo słyšali, až ſtarym grońone jo: ty ńedejš mańźelſtwo łamaś.<br>
28. Ja pak źeju wam, až kuždy, kotaryž na žeńſku glěda, aby jeje požedał, južo ſ ńeju mańźelſtwo łamał jo we swojej hutšobe.<br>
29. Pogoršujoli śi pak twojo pšawe woko, hutergń jo, a chyś jo wot se; pśeto wono tebe hužytńej jo, aby jaden twojich cłonkow se ſkaſył, něžli aby ten ceły žywot do hele chyśony hordował.<br>
30. Pogoršujoli śi pak twoja pšawa ruka, ga wotrub ju, a chyś ju wot se; pśeto wono tebe hužytńej jo, aby jaden twojich cłonkow se ſkaſył, a ten ceły žywot do hele chyśony ńehordował.<br>
31. Wono jo tež grońone: chtož swoju žonu ſajśpijo, ten derbi jej daś liſt togo ſajśpeńa.<br>
32. Ja pak źeju wam: chtož swoju žonu buźo ſajśpiś, ńejoli togo ſhureńa dla, ten cyni, až wona to mańźelſtwo łamjo, a gaž něcht ſ takeju ſajśpjoneju se ženi, ten łamjo to mańźelſtwo.<br>
33. Wy ſćo dalej słyšali, až ſtarym grońone jo: ty ńederbiš ńepšaẃe pśisegaś, ale tomu Kněſu swoje pśisegi ſapłaśiś.<br>
34. Ja pak źeju wam, až wy ſewšym ńederbiśo pśisegaś; daniž pśi tom ńebju, pśeto wono jo Božy ſtoł;
35. Daniž pśi tej ſemi, pśeto wona jo jogo nogowu podławk; daniž pśi Jeruſaleḿe, pśeto wono jo togo ẃelikego krala měſto.<br>
36. Ty ńederbiš tež pśisegaś pśi swojej głoẃe, dokulaž ty. žeden łos daniž běły daniž carny hucyniś ńamožoš.<br>
37. Waša rěc pak buźi: jo, jo, ně, ně; což hušej togo jo, to jo wot togo ſłego.<br>
38. Wy ſćo słyšali, až jo grońone: woko ſa woko, a ſub ſa ſub.<br>
39. Ja pak wam źeju: ńeſtawjśo se tomu ſłemu; ale buźoli śi něcht na twojo pšawe lico klasnuś, tomu tež to druge podaj.<br>
40. A tomu, kenž ſ tobu co pšawowaś a twoju sukńu tebe ſeś, woſtawj tež ten hobaleńc.<br>
41. A źo śi něcht k bonu pora na milu drogi, ga źij ſ nim dwě.<br>
42. Daj tomu, kenž śi pšosy, a ńehobroś se wot togo, kenž tebe wotpožycyś co.<br>
43. Wy ſćo słyšali, až jo grońone: ty derbiš swojogo blišego lubowaś a swojomu winikoju ſawiźeś.<br>
44. Ja pak źeju wam: lubujśo wašych winikow; žognujśo tych, kenž wam kleju; cyńśo dobre tym, kenž wam gramuju; pšosćo ſa tych, kenž wam kśiwdu cyńe a se ſ wami gońe:<br>
45. Aby wyźiśi byli wašogo ńebjaſkego Wošca; pśeto won dajo swojomu słyńcu gorej hyś nad ſłymi a dobrymi, a dawa dejść na pšawych a na ńepšawych.<br>
46. Gaž wy pak buźośo lubowaś tych, kenž was lubuju, kake myto ſmejośo? Ńecyńe to same tež te colnaŕe?<br> 
47. A gaž wy buźośo poſtrowiś jano wašych bratšow, co wy wosebnego cyniśo? Toli ńecyńe tež tak te colnaŕe?<br>
48. Togodla derbiśo dopołńone byś, rowno ako waš ńebjaſki Wošc dopołńony jo.<br>

== Wótkaze ==

Diese Textfassung wurde bereitgestellt vom
Sorbischen Institut e.V., Zweigstelle für niedersorbische Forschungen Cottbus
Weitere Informationen unter http://www.niedersorbisch.de 􀃆 DNW 􀃆 Texte
Neues Testament, Matthäus-Evangelium nach der Übersetzung von G. Fabricius (1709)
Textgrundlage: Niedersorbische Bibel, gedruckt 1868 in Halle

biblija-http://www.bibleserver.com

* [http://www.nbk.cz/jano NBK česki]
