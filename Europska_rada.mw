[[Dataja:Council-of-europe.svg|miniatur|Logo Europskeje rady]]

'''Europska rada''' ([[engelšćina|engelski]] ''Council of Europe'', [[francojšćina|francojski]] ''Conseil de l’Europe'') jo [[Europa|europska]] mjazynarodna organizacija, kótaraž bu [[5. maja]] [[1949]] pśez Londonske dogrono załožona a wopśimujo źinsa 47 statow. Wóna jo forum za debaty wó powšyknych europskich pšašanjach. Jeje wustawki pśedwiźe zgromadne źěło cłońskich statow ze zaměrom spěchowanja góspodarskego a socialnego póstupa w Europje.

Sedło Europskeje rady jo Europski palast w [[Strasbourg]]u. Kuždolětnje dnja 5. maja swěśi se załožeński źeń rady ako „Źeń Europy“. Rownož wužywa Europska rada samsku chórgoj a hymnu kaž [[Europska unija]], njejo institucionelnje z njej zwězany.

Wóna jo nejstarša politiska organizacija Europy. Załožeńske staty Europskeje rady su byli [[Belgiska]], [[Dańska]], [[Francojska]], [[Irska]], [[Italska]], [[Luxemburgska]], [[Nižozemska]], [[Norwegska]], [[Šwedska]] a [[Zjadnośone kralojstwo]]. Zwězkowa republika [[Nimska]] jo wót [[2. maja]] [[1951]] z cłonkom. Až na tśi wuwześa su mjaztym wše europske staty z cłonkami organizacije. [[Vatikańske město|Swěty stoł]] ma jano status wobglědowarja, [[Běłoruska]] jo wót lěta 1993 zastupny kandidat a pśistup [[Kosowo|Kosowa]] jo akle pótom móžny, gdyž jo jogo mjazynarodny status jasny. 

== Wótkaza ==
{{Commonscat|Council of Europe|Europska rada}}
* [http://www.coe.int/ Oficielna webstrona]

[[Kategorija:Europa]]
[[Kategorija:Mjazynarodna organizacija]]
