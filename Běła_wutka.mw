{{Infokašćik rostlina
|mě=Běła wutka
|wobraz=nymphaea_alba.jpg
|wjelikosć=250px
|wopis wobraza=Běła wutka (''Nymphaea alba'')
|pórěd=(Nymphaeales)
|swójźba=[[Wutkowe rostliny]]<br />(Nymphaeaceae)
|pódswójźba=Nymphaeoideae
|rod=[[Wutka]]<ref>{{Starosta1999|bok=631}}</ref><ref>{{dnw|titel=Seerose}}</ref> (Nymphaea)
|pódrod=''Nymphaea''
|družyna=Běła wutka
|wědomnostne mě=Nymphaea alba
|slěźaŕ=[[Carl von Linné|Linnaeus]]
|lěto=
}}

{{Takson-logo|gadowata|šćitana}} '''Běła wutka'''<!-- abo '''wjelika wutka'''--> (''Nymphaea alba'') jo [[rostlina]] ze swójźby [[Wutkowe rostliny|wutkow]].

== Wopis ==
Běła wutka jo wódna rostlina, kótaraž ma až do 3 m dłujko kijaškate, na wóźe plěwajuce łopjena.

[[Pjeńk]] jo tłusty a łazecy.

Rostlina ma z 3 m nejdlejše łopjenowe a kwiśonkowe kijaški z domacneje  flory.
 
=== Łopjena ===
[[Łopjeno|Łopjena]] su wjelike, kulojte, na spódku dłymoko zarězowane a maju pśeměr wót 10 až do 30 cm. Łopjenate nerwy su až do kšomy 2- abo 3 raze widłaśe źělone z prěcnymi nerwami. Wóni su jano na nasajźe dłujkich, elastiskich kijaškow dłymoko zarěznjone<!--eingekerbt-->. Jich [[dychawka|dychawki]] su na górnem boku.

=== Kwiśonki ===
Wóna kwiśo wót maja až do awgusta. [[Kwiśonka|Kwiśonki]] plěwaju, su wjelike a dośěgnu pśeměr wót 10 až do 12 cm. 10 až do 25, maksimalnje 30 [[kronowe łopjeńko|kronowych łopjeńkow]] su pódłujke, pśecej běłe a tak dłujke kaž keluškowe łopjeńka abo dlejše. 4 až do 5 [[keluškowe łopjeno|keluškowych łopjenow]] jo gropne, zelene abo nabrune a pódłujke. Młoholicbne, sněgběłe kronowe łopjeńka nutś k proškowym łopjeńkam pśistupje. Kwiśonki mógu wopśimjeś až do 125 žołtych [[Proškowe łopjeńko|proškowych łopjeńkow]]. Kwiśonki se jano wódnjo puknu.

[[Płodnik]] jo kulojty a ma płony, žołtu pěstu z 12 až do 20 pěstowymi promjenjami. Wón se pó woprošenju wót [[insekty|insektow]] pód wódu pódnurijo a se k jagodowemu płodoju wuwiwaju, kótaryž pótom zgni a semjenja pušći.

=== Płody ===
[[Płod]] jo kšuškojta tobołka, kótaraž ma górjejce radialnje rozrědowane pěsty.

== Stojnišćo ==
Wóna rosćo we na carobinach chudych abo bogatych, stojecych abo pómału běžecych wódach, a to w [[gat]]ach, starych wódach a měrnych [[jazor]]ach.

== Rozšyrjenje ==
Běła wutka jo w pśisamem cełej [[Europa|Europje]] rozšyrjona.

== Pódobnej družynje ==
*[[Mała wutka]] ''Nymphaea candida'' ma kwiśonki z pśeměrom mjazy 6 a 8 cm a rosćo w małokalkowych wódach w srjejźnej, pódzajtšnej a pódpołnocnej Europje. Kwiśonkowe łopjena su krotše ako keluškowe łopjena. Kwiśonkowy spódk jo słabje 4kšomaty. Pěstowa platśa<!--tačel--> jo jasnje konkawna a ma 6 až do 12 pěstowych promjenjow. 
*''Nymphaea tetragona'' rosćo w dłujkozajtšnej Europje. Kwiśonkowy spódk jo jasnje styrikšomaty. Keluchowe łopjena zwóstawaneju až do zdrjałosći płoda. Plěwajuce łopjena su pódłujke a dośěgnu šyrokosć wót 8 cm.

== Wobraza ==

<gallery>
Wobraz:Seerosen.jpg|Běłe wutki
Wobraz:Illustration Nymphaea alba0.jpg|ilustracija (Otto Wilhelm Thomé, 1885)
</gallery>

== Nožki ==
<references/>

== Žrědła ==
* GU Maxi-Kompaß Blumen, [[Special:Booksources/3-7742-3852-9|ISBN 3-7742-3852-9]], bok 170 {{ref-de}}
* GU Naturführer Blumen, [[Special:Booksources/3-7742-1507-3|ISBN 3-7742-1507-3]], bok 170 {{ref-de}}
* Seidel/Eisenreich: BLV Bestimmungsbuch Blütenpflanzen, [[Special:Booksources/3-405-13557-5|ISBN 3-405-13557-5]], boka 64-65 {{ref-de}}
* Schauer - Caspari: Pflanzenführer für unterwegs, [[Special:Booksources/978-3-8354-0354-3|ISBN 978-3-8354-0354-3]], 2. nakład, 2008, bok 40 {{ref-de}}
* Spohn, Aichele, Golte-Bechtle, Spohn: Was blüht denn da? Kosmos Naturführer (2008), [[Special:Booksources/978-3-440-11379-0|ISBN 978-3-440-11379-0]], bok 172 {{ref-de}}
* Ullstein Lexikon der Pflanzenwelt, 1973, [[Special:Booksources/3-550-16019-4|ISBN 3-550-16019-4]], bok 406 {{ref-de}}

== Eksterne wótkaze ==
{{commons|Nymphaea alba}}
* {{FloraWeb|3859}}

[[Kategorija:Wutkowe rostliny]]
[[Kategorija:Šćitane rostliny]]
