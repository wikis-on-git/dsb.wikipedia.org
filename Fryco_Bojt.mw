'''Fryco Bojt''', nim. Friedrich Boit (roź. 13. oktobra [[1826]], wum. 26. oktobra [[1892]] w [[Žylow]]je) jo był dolnoserbski wucabnik, publicist a konserwatiwny procowaŕ. Wón jo był sobuźěłaśeŕ [[Kito Šwjela|Kita Šwjele]] a jo mu pomogał redigěrowaś ''[[Bramborski Serbski Casnik]]''. 

Wón jo był syn bura. Jo zakóńcył wucabnikojski seminar w [[Nowa Cala|Nowej Cali]]. W lětach 1846-1850 jo źěłał ako pomocny wucabnik, pón 1850-1892 ako wucabnik we [[Žylow]]je. Fryco Bojt jo awtor romantiskego wulicowanja ''Marja z Drjenowa'' (prědny śišć 1866), kótarež górnoserbski literarny historikaŕ Korla Awgust Jenč jo zlicył k nejlepšym wupłodam dolnoserbskego pismojstwa<ref>''Chrestomatija dolnoserbskego pismowstwa wot zachopjeńka až na cas kněstwa fašizma w Němskej'', Budyšyn 1982, b. 163</ref>.
 
==Publikacije==
*1866: ''Marja z Drjenowa'' (wulicowanje)
*1867: ''Schreiblesefibel für deutsch-wendische Schulen'', Chóśebuz

== Nožki ==
<references />

== Literatura ==
{{Nbs|Mk|Bojt, Fryco|61-62}}
* ''Fryco Bojt'', [w:] Frido Mětšk: ''Chrestomatija dolnoserbskego pismowstwa wot zachopjeńka až na cas kněstwa fašizma w Němskej'', Budyšyn 1982, b. 162-163.

{{DEFAULTSORT:Bojt, Fryco}}
[[Kategorija:Serb]]
[[Kategorija:Wucabnik]]
[[Kategorija:Roź. 1826]]
[[Kategorija:Wum. 1892]]
