{{Stat
|mě serbske=Kralestwo Tonga
|mě swójske=Puleʻanga Fakatuʻi ʻo Tonga <small>([[tongašćina|tongasce]])</small><br />Kingdom of Tonga <small>([[jendźelšćina|jendź.]])</small>
|wopon=Coat of arms of Tonga.svg
|chórgoj=Flag of Tonga.svg
|gronko=Ko e ʻOtua mo Tonga ko hoku tofiʻa
|gronko-serbski=Bóh a Tonga staj moje herbstwo
|połoženje=Tonga on the globe (small islands magnified) (Polynesia centered).svg
|rěc=[[tongašćina]], [[engelšćina]]
|stolica=[[Nuku'alofa]]
|forma kněžarstwa=parlamentariska monarchija
|głowny=kral [[Tupou VI.]]
|šef=premier [[Pohiva Tuʻiʻonetoa]]
|njewótwisnosć=[[4. junija]] [[1970]]
|płoń=747 km² 
|wobydlaŕstwo=104.000
|lěto=2010
|gustosć wobydlaŕstwa=139/km²
|pjenjeze=Pa'anga
|hymna=Ko e fasi ʻo e tuʻi ʻo e ʻOtu Tonga
|casowa cona=[[koordiněrowany swětowy cas|UTC]] +13 
|TLD=.to
|telefon=+ 676
|znamje za awta=TON
|kórta=
}}

'''Kralojstwo Tonga''' jo kupowy stat w pódpołdnjowem źělu [[Śichy ocean|Śichego oceana]], kótaryž słuša geografiski k [[Polyneziska|Polyneziskej]]. Dnja [[4. junija]] [[1970]] bu njewótwisny wót [[Zjadnośone kralojstwo|Zjadnośonego kralojstwa]]. Tonga jo až do źinsajšnego jadnučka [[monarchija]] w [[Oceanija|Oceaniji]] a jadnučki cłonk [[Commonwealth]]a, kótaryž ma swójsku dynastiju.

== Geografija ==
[[Dataja:Palace-extended.jpg|thumb|left|Palast tongaskego krala]]
K tongaskemu archipelu słušaju 176 kupow a [[atol]]ow, kótarež su gronili w zachadnosći pla Europejarjow teke ''Kupy pśijaśelstwa''. Wót nich su jano 36 stawnje wobsedlone. Wóni namakaju se w Pacifiku na pódzajtšo [[Fidži]]ja, na pódpołdnjo [[Samoa|Samowy]] a na pódpołnoc [[Nowoseelandska|Nowoseelandskeje]]. Tongaske wulkanowe kupy lice k [[Pacifiske wulkanowe koło|Pacifiskemu wulkanowemu kołoju]]. Na pódzajtšo wót jich namaka se až 10.882 metrow dłymoka [[Tongaska grobla]], kótaraž słuša k nejdłymšym mórskim groblam na swěśe. Nejwušy wjeršk kraja jo wěcej ako 1.000 metrow wusoki a lažy na kupje Kao. 

[[Stolica]] a nejwětše město Tongy jo [[Nuku'alofa]] na głownej kupje Tongatapu z něźi 24.000 wobydlarjami.

== Wobydlaŕstwo ==
98 % tongaskego wobydlaŕstwa su [[Polynezijarje]]. Tamne wobydlarje su zwětšego Europejarje, [[Chinezarje]] a [[Indarje]]. Wjele tongaskich bergarjow jo stawnje we wukraju žywe, pśedewšym w [[Awstralska|Awstralskej]], [[Nowoseelandska|Nowoseelandskej]] a w [[Zjadnośone staty Ameriki|Zjadnośonych statach]].

[[Tongašćina]] słuša k [[polyneziske rěcy|polyneziskim rěcam]], kenž su gałuz [[Awstroneziske rěcy|Awstroneziskich rěcow]].

== Infrastruktura ==
Mjazynarodne lětańske linije zwězuju Tongu z Awstralskeju, Nowoseelandskeju, Samou a Fidžijom. Teke mjaz tongaskimi kupami jo lětadło nejwažnjejšy wobchadny srědk.

=== Internet ===
Tonga wobsejźi [[Top Level Domain]] .to, kótaraž jo na pódwjacorje wósebnje dla wužywanja za (ilegalne) wideostreaming-słužby znata.

{{-}}
== Wótkaz ==
{{Commonscat}}
<br />
{{Nawikašćik Oceanija}}

[[Kategorija:Stat w Oceaniji]]
[[Kategorija:Commonwealth]]
