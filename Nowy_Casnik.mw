[[File:Nowy CASNIK logo.gif|thumb]]
'''Nowy Casnik''' &ndash; jo dolnoserbski tyźenik. Nastawki publikuju se głownje w dolnoserbskej, ale teke nimskej rěcy. Głowna redaktorka tyźenika jo tuchylu [[Stefanie Krawcojc]].

''Nowy Casnik'' nakładujo Ludowe nakładnistwo [[Domowina]]. Nakład casnika jo był w lěśe 2004 1.100 eksemplarow.

==Stawizny==
''Nowy Casnik'' jo naslědnik ''[[Bramborski Serbski Casnik|Bramborskego Serbskego Casnika]]'', kótaryž jo zachopił 1848 wuchadaś. W lěśe 1918 jo se nakładanje casnika skóńcyło - dla financielnych problemow.

[[Bogumił Šwjela]], slědny redaktor zacynjonego casnika, jo 6. januara 1921 załožył nowy tyźenik ''Serbski Casnik''. W lětach 1923-1931 zagronita za tyźenik jo była [[Mina Witkojc]].

W casu nacionalsocializma pśi pówołanju [[Fryco Rocha]] ako šefredaktora ''Serbskego Casnika'' w lěśe 1931 jo zachopił tyźenik jasnje pódpěrowaś politiku kněžaŕstwa, a samo Žydow a komunistow atakěrowaś. Ned pótom 29. junija 1933 jo se ''Serbski Casnik'' zacynił, wó "pjenjeznej njamócy" pišucy.

Pó 2. swětowej wójnje załožył se 1947 ''Nowy Casnik'' - nejpjerwjej ako pśiłoga górnoserbskeje ''Noweje doby''. Wót 5. měrca 1955 wuchada ''Nowy Casnik'' zasej ako samostatny tyźenik.

Slědny šefredaktor, kenž jo měł dolnoserbšćinu ako maminu rěc, jo był [[Wylem Bjero]]. W lětach 1973-2004 jo tu městno měł [[Horst Adam]], w lětach 2006-2020 - [[Gregor Wieczorek]], pón za krotki cas dr. [[Viktor Zakar]] a wót 1. januara 2021 Stefanie Krawcojc.

==Žrědła==
* [https://www.nowycasnik.de/index.php/dsb/historija-nowego-casnika Artikel na boce Nowego Casnika]

== Wótkaz ==
* [https://www.nowycasnik.de/index.php/dsb/ Internetowy bok Nowego Casnika]

[[Kategorija:Dolna Łužyca]]
[[Kategorija:Serbski casopis]]
[[Kategorija:Nosaŕ Myta Ćišinskego]]
