{{Infokašćik software
 | mě                     = Ubuntu
 | póchad                 = Gnu/Linux → Debian → Ubuntu
 | logo                   = Ubuntu logo.svg
 | screenshot             = Desktop Ubuntu 13 10.png
 | wopisanje              = Pówjerch Ubuntu 13.10 „Saucy Salamander“
 | zgótowaŕ               = Ubuntu Foundation
 | aktualna_wersija       = 13.10
 | aktualna_wersija_datum = 17. oktobra 2013
 | testowa_wersija        = 
 | testowa_wersija_datum  = 
 | źěłański_system        = [[Linux]]
 | kategorija             = 
 | licenca                = [[Open Source]] (mj. dr. GNU GPL)
 | dolnoserbski           = ně
 | webowe_sedło           = [http://www.ubuntu.com www.ubuntu.com]
}}
'''Ubuntu''' jo dermotna distribucija [[Linux]]a, kenž bazěrujo na distribuciji [[Debian]] a wužywa swójski grafiski pówjerch [[Unity]]. Wuwija se wót firmy [[Canonical]] pódpołdnjoafrikańskego pśedewześarja [[Mark Shuttleworth|Marka Shuttlewortha]]. Mě distribucije jo słowo w afrikańskej rěcy [[zulu]], źož wóznamjenijo "cłowjecnosć za drugich".

Prědne wudaśe systema jo było w oktoberje 2004. Pódla plana, nowa finalna wersija Ubuntu wuchada kužde połlěto. Numer wersije wobstoj z lěta a mjaseca wudaśa, na pśikład Ubuntu 13.10 jo wujšło w oktoberje 2013. Wersije Ubuntu maju teke kodowe mjenja, kótarež wobstoje z dweju słowowu, kótarejž zachopijotej se z tym samskim pismikom a pomjenjuju zwěrjeta: 13.10 jo "Saucy Salamander", to jo na engelski "njeplecny salamander".

Ubuntu słuša k nejpopularnjejšym distribucijam Linuxa za PC. Pó pódaśach wó woglědach na bokach załožby [[Wikimedia Foundation]] z oktobera 2013, mjazy distribucijami Linuxa, kenž jo se dało wopóznaś, Ubuntu jo był na prědnem městnje.<ref>https://stats.wikimedia.org/archive/squid_reports/2013-10/SquidReportOperatingSystems.htm</ref>

Aby rozšyrjował Ubuntu, Canonical jo póbitował dermo CD z rozesłanim na ceły swět; w ten cas pó takej samej wašni jo se dało CD Kubuntu skazaś. Akcija jo se w aprylu 2011 zakóńcyła; něnto w wobchoźe na websedle Ubuntu dej se płaśiś za CD (sam system jo dermotny).

Wobraze .iso Ubuntu daju se wupaliś na CD abo DVD. Su to teke live-CD, to groni, wužywaŕ móžo zastartowaś Ubuntu z CD, bźez instalacije. Instalaciju systema dajo se zachopiś mjazy drugim z CD abo USB.

== Warianty ==

Ubuntu za serwery jo [[Ubuntu Server]], źož instalacija w normalnem modusu wótměwa se bźez grafiskego pówjercha. Canonical zaběra se teke ze systemom [[Ubuntu Phone]], kenž jo planowany za mobilne telefony. Testowa wersija jo wujšła 17 oktobera zrazom z Ubuntu 13.10.

Mimo Ubuntu Canonical wuwijaju se distribucije, kenž źěle se software a systemowe źěłowe rědy z Ubuntu, ale wužywaju druge grafiske pówjerchy abo specifisku software. Su to mjazy drugim [[Kubuntu]] ([[KDE]]), [[Xubuntu]] ([[Xfce]]), [[Lubuntu]] ([[LXDE]]), [[Edubuntu]] (za šule).

== Žrědła ==
<references/>

{{Nawikašćik distribucije Linuksa}}

[[Kategorija:Lichotna software]]

{{Link FA|bs}}
{{Link FA|de}}
{{Link FA|it}}
{{Link FA|ml}}
{{Link FA|tt}}
{{Link FA|uk}}
