{{Infokašćik rostlina
|mě=Pódwjacorna tuja
|wobraz=Thuja_occidentalis_-_tree_(aka).jpg
|wjelikosć=250px
|wopis wobraza=Pódwjacorna tuja (''Thuja occidentalis'')
|klasa=([[Coniferopsida]])
|pódklasa=
|pórěd=(Coniferales)
|swójźba=[[Cypresowe rostliny]] (Cupressaceae)
|pódswójźba=Cupressoideae
|rod=[[Tuja]]<ref>{{Starosta1999|bok=525}}</ref><ref>{{dnw|titel= Lebensbaum}}</ref> (Thuja)
|družyna=Pódwjacorna tuja
|wědomnostne mě=Thuja occidentalis
|slěźaŕ=[[Carl von Linné|L.]]
|lěto=
}}
'''Pódwjacorna tuja''' (''Thuja occidentalis'') jo bom ze swójźby [[cypresowe rostliny|cypresowych rostlinow]] (''Cupressaceae''). Družyna ma wěcej ako 140 kulturnych formow.

== Wopis ==
Pódwjacorna tuja jo pśecej zeleny [[bom]], kótaryž dośěgnjo wusokosć wót 5 až 20 m.

Krona jo wusko-kjagelojta abo pyramidojta.

[[Gałuz]]y gusto stoje, wjelgin dele segaju a su płonje rozšyrjone. Rozšurowane gałuzy jěrje aromatiski wónjaju.

[[Škóra]] jo śańka, swětle cerwjenojśe-bruna, nitkojta a maju wuske pódłujkostne rozpukliny.

=== Łopjena ===
[[Spjerchlina|Spjerchlinowe]] [[łopjeno|łopjena]] su tupe abo pitśku špicne a dośěgnu dłujkosć wót až do 6 mm na głownych pšuśikach a wót něźi 3 mm na pódlańskich pšuśikach. Wóni su na górnem boku słabje śamnozelene a na dolnem boku nažołśe zelene. Na gałuzowych flankach su kilate<!--gekielt-->. Na płoninach njasu nadpadnje žywicowe załzy.

Pśi rozšurowanju pó jabłukach z gózdźikami wónjaju.

Nazymske barwjenje jo bronzowe.

=== Kwiśonki ===
Kwiśo wót (měrca) apryla až do maja. [[Kwiśonka|Kwiśonki]] su njenaglědne. Muske kwiśonki su žołtojte a stoje w bogatej licbje na gałuzowych kóńcykach. Žeńske kwiśonkowe stołki su cerwjenojte.

=== Šyški ===
[[Dataja:Thuja occidentalis - cone 2 (aka).jpg|thumb|left|Šyški]]
Žołtozelene [[šyška|šyški]] su jajojte, nadłujke, rowne, kóžane, dośěgnu dłujkosć wót 1 (1,2) cm a stoje na górnem boku płonych gałuzow. Njasu 4 až 5 porow pśeśiwo stojecych spjerchlinow, kótarež maju rozdźělnu wjelikosć. Prozne šyški cesto dłujko na gałuzy sejźe. W casu zdrjałosći su brune.
{{-l}}
== Stojnišćo a rozšyrjenje ==
Jo domacny w pódzajtšnej pódpołnocnej [[Amerika|Americe]], wót regiona wjelikich jazorow na pódzajtšo až do Maine a New York. Rosćo w [[Europa|Europje]] w parkach, zagrodach a zelenišćach. 

Ma lubjej dłymoko segajuce zemje w górskich městnach we wusokosćach wót až do něźi 900 m.

== Rosćenje a drjewo ==
Bomy pomałku rosćo a mógu starstwo wót až do 400 lět dośěgnuś. Jich drjewo jo wjelgin kšute, ale relatiwnje lažke.

Indianarje su drjewo za [[zdonkowy cołn|zdonkowe cołny]] lubjej wužywali. Ale běłe sedlarje su drjewo za twarjenje domow wužywali.

== Wopśimjeśowe maśizny ==
Wše źěle rostliny wopśimjeju thujon, tak až su wjelgin gadowate.

== Wužywanje ==
W [[Europa|Europje]] se wjelgin cesto ako kjarchobowu drjewinu abo zagrodny žywy płot sajźa.

== Sorty ==
* Sorta 'Ericoides' jo gusty kerk, kótaryž dośěgnjo wusokosć wót až do 50 cm. List w młodosći jo bronzowy, pózdźej nazeleń brune.
* Sorta 'Lutea' móžo wusokosć wót až do 2,5 m dośěgnuś. Łopjena su w zymje złotobrune.
* Sorta 'Lutea Nana' jo małki, gusty kerk, kótaregož łopjena su w zymje złotobrune. Rosćo kjagelojśe.
* Sorta 'Micky' njaso zelene łopjena.
* Sorta 'Rheingold' dośěgnjo wusokosć wót až do 80 cm a šyrokosć wót něźi 1,5 m. Jeje krona jo wjelgin roznogata<!--ausladend-->. Łopjena su w zymje złotobrune.
* Sorta 'Smaragd' jo kompaktna, pyramidojta, se góźe ako gusty žywy płot sajźaś a móžo wusokosć wót až do 2 m dośěgnuś. Cełolětnje njaso swěśe zelene łopjena.

== Nožki ==
<references/>

== Žrědła ==
* Botanica, Bäume und Sträucher, Über 2000 Pflanzenporträts, ISBN 978-3-8331-4467-7, bok 898 {{ref-de}}
* Bruno P. Kremer: Steinbachs Naturführer Bäume & Sträucher, ISBN 978-3-8001-5934-5, bok 90 {{ref-de}}
* Spohn: Welcher Baum ist das? Die neuen Kosmos-Naturführer, ISBN 978-3-440-10794-2, bok 54 {{ref-de}}
* Steinbachs Großer Pflanzenführer, ISBN 978-3-8001-7567-3, bok 442 {{ref-de}}

== Eksterne wótkaze ==
{{Commons|Thuja occidentalis|{{PAGENAME}}}}

[[Kategorija: Cypresowe rostliny]]
[[Kategorija: Bomy]]
