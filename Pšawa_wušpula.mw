{{infokašćik rostlina
|mě=Pšawa wušpula
|wobraz=Medlar_pomes_and_leaves.jpg
|wjelikosć=250px
|wopis wobraza=Pšawa wušpula (''Mespilus germanica'')
|pódklasa0=[[Rosidy]]<br  />[[Eurosidy I]]
|pórěd= (Rosales)
|swójźba=[[Rožowe rostliny]] (Rosaceae)
|pódswójźba=
|pódtribus=[[Měkopackosadowe rostliny]] (Pyrinae) <!--pó nimskej wikipediji-->
|rod=[[Wušpula]]<ref>{{Starosta1999|bok=630}}</ref><ref>{{dnw|titel=Mispel}}</ref> (Mespilus)
|družyna=Pšawa wušpula
|wědomnostne mě=Mespilus germanica
|slěźaŕ=[[Carl von Linné|L.]]
|lěto=
}}

'''Pšawa wušpula''' (''Mespilus germanica'') jo bom abo kerk ze swójźby [[Rožowe rostliny|rožowych rostlinow]]. 

== Wopis ==
Pšawa wušpula jo śernjowaty, 3 m wusoki kerk abo 6 m wusoki bom. Kultiwěrowane sorty njejsu śernjowate.

[[Škóra]]<!--Rinde--> jo oliwozelena a dłujko gładka wóstanjo.

Młody [[gałuz]]y su gusto kósmate, pózdźej gołe bywaju<!--wobnaža-->.

=== Łopjena ===
Zymske pupki su jajojte a dośěgnu dłujkosć wót 5 mm.

[[Łopjeno|Łopjena]] su měnjate, wjelgin krotko wogonkate, dłujkojte, lancetoje až owalne, prědku wótše, na górnem boku śamnozelene, na dolnem boku šerozelene a gusto móškojśe-wałmokósmate. Wóni dośěgnu dłujkosć wót 6 až do 12 (15) cm a šyrokosć wót 3 cm. Jich kšoma jo śańko rězana abo cełokšomna. Pódlańske łopjeńka su lancetojte a dośěgnu dłujkosć wót 15 mm.

=== Kwiśonki ===
Kwiśo wót maja až do junija. Běłe, pěślicbne [[Kwiśonka|kwiśonki]] dośěgnu rozměr mjaz 4 a 5 (6) cm a stoje pó jadnom nakóńcne na krotkich pšuśikach. [[Keluškowe łopjeńko|Keluškowe łopjeńka]] su linealne-lancetojte, dłujke a wuske a dośěgnu dłujkosć wót 15 mm, pśi comž až do zdrjałosći płodow wóstanu. Wobalka jo dwójna. [[Kronowe łopjeńko|Kronowe łopjeńka]] su kulojte.

=== Płody ===
[[Jabłukowy płod|Jabłukowe płody]] su brune, wjelgin twarde, kšuškojte až pśisamem wopak-kjaglojte a dośěgnu wjelikosć wót něźi 2-3 cm, pśi kultiwěrowanych sortach 4 cm. Wóni su górjejce wopłonjone a wót łistołopjenojtych, keluškowych łopjeńkow kronowane a wopśimjejo pěś kamjeńtwardych jědrow. Ale se akle pó statkowanju mroza měke stanu a se góźe jěsć.

== Stojnišćo ==
Rosćo w bogatych na družynach dubowych měšanych lěsach, rědko w regionach sajźowanja wina a w swětłych lěsach wóźiwjona, ale se pó źělach ako [[wozdobne drjewa]] sajźijo. Ma lubjej w lěśe śopłe, wutkate, humusowe abo kamjeńtne kalkate abo glinjane zemje.

== Rozšyrjenje ==
Rostlina jo w krotkowjacornej [[Azija|Aziji]], w [[Kawkaz]]u, w pódpołnocnej Persiskej, krotkozajtšnej [[Europa|Europje]] a w pódpołdnjowych [[Alpy|Alpach]] rozšyrjona, pśi comž we pódwjacornej Europje a na pódpołnoc Alpow jano wóźiwjone wustupujo. Źiwa forma pśi nas njewustupujo.

== Wužywanje ==
Pšawa wušpula jo była woblubowany sadowy bom za cas [[srjejźowěk]]a.

Jeje płody su dla wusokego wutka na pektinach a kisalinach same abo w měšanju z jabłukami, winom a cukorom k wugótowanju wót marmelady pśigódne. Mimo togo wóni ako pśidawk k jabłukowym a kšuškowym mostam tych źaržatosć pólěpšyju.

== Nožki ==
<references/>

== Žrědła ==
* Mayer, Schwegler: Welcher Baum ist das?, Bäume, Sträucher, Ziergehölze, ISBN 978-3-440-11273-1, bok 108 {{ref-de}}
* Spohn: Welcher Baum ist das? Die neuen Kosmos-Naturführer, ISBN 978-3-440-10794-2, bok 112 {{ref-de}}
* Ullstein Lexikon der Pflanzenwelt, 1973, ISBN 3-550-16019-4, bok 294 {{ref-de}}
* Ulrich Hecker: BLV Bestimmungsbuch Bäume und Sträucher, ISBN 3-405-13737-3, boka 74, 162 {{ref-de}}

[[Kategorija:Rožowe rostliny]]
[[Kategorija:Kerki]]
[[Kategorija:Bomy]]
