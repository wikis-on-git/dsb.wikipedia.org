[[Image:Urea.png|thumb|Chemiska struktura mokśa]]
[[Image:Urea-3D-vdW.png|thumb|3D struktura mokśa]]
'''Organiska chemija'''

Chemija se rozrědujo tradicionalnych pśicynow dla na organisku a [[anorganiska chemija|anorganisku chemiju]]. K dalšnemu rozrědowanjeju na fyzikalnu, analytisku, technisku atd. chemiju jo dojšło akle po 1890.

Historiski su licyli do organiskeje chemije wšykne maśizny, kótarež mógu twóriś jano (žywe) organizmy, a do anorganiskeje chemije te, ako nježywy swět natwarjaju.
Wědomnostniki su se tegdy myslili, až jo za twórjenje organiskich maśiznow wěsta žywjeńska móc notna.

Pó tom, až jo 1828 Friedrich Wöhler zgótował mokś ako organisku maśiznu z anorganiskego zwězanja ammoniumcyanata (NH4OCN), su granice mjazy maśiznami z nježyweje a žyweje pśirody splěli.

Źinsa wěmy, až žywe stwórjenja teke wjele anorganiskich maśiznow gótuju, mjaztym až móžomy w laborje syntetizěrowaś pśisamem wšykne organiske maśizny. 
Weto jo rozrědowanje zmysłapołne, dokulaž se mechanizmy reakcijow a struktury maśiznow w anorganice a organice wjeleserje rozeznawaju.

Źinsa wopśimjejo organika wšykne zwězanja wuglika z drugimi elementami. Jo jich wušej 17 mil. zwězanjow, a to hyšći njejsu wše!
Módrina (HCN), wuglikowa kisalina a jeje soli, cyanidy a karbonaty, se pak licytej k anorganice swójeje struktury dla.

To wósebne na wugliku jo, až ma styri walencowe elektrony. To su elektrony na wenkownej cerje (orbiśe) elektronoweje wobalki, kótarež su głownje zagronite za wězby mjazy atomami. 
Wuglik móžo togodla wutwóriś njepolarne [[chemiska wězba|wězby]] z jadnym, dwěma, tśimi abo styrimi wuglikowymi atomami. Z tym mógu nastaś linearne abo roznogate, dłujke abo krotke wuglikowe rjeśaze.
Ze lichymi walencowymi elektronami se nejcesćej zwěžo wóźik, ale teke elementy ako kislik, syrik, dušyk abo fosfor.
To wujasnijo pśewšo wjeliku mań organiskich [[molekul|molekulow]]. 

Zakładne maśizny za syntetizěrowanje pśisamem wšyknych organiskich zwězanjow se źěłaju ze zemskego płuna a wóleja.
Techniski wažne wobłuki organiskeje chemije su plasty, laki, barwy a lipki.

[[Category:Chemija]]

[[af:Organiese chemie]]
[[ar:كيمياء عضوية]]
[[bat-smg:Uorganėnė kemėjė]]
[[bg:Органична химия]]
[[bs:Organska hemija]]
[[ca:Química orgànica]]
[[cs:Organická chemie]]
[[da:Organisk kemi]]
[[de:Organische Chemie]]
[[el:Οργανική Χημεία]]
[[en:Organic chemistry]]
[[eo:Organika kemio]]
[[es:Química orgánica]]
[[eu:Kimika organiko]]
[[fa:شیمی آلی]]
[[fi:Orgaaninen kemia]]
[[fo:Lívrunnin evnafrøði]]
[[fr:Chimie organique]]
[[fur:Chimiche organiche]]
[[gl:Química orgánica]]
[[he:כימיה אורגנית]]
[[hi:कार्बनिक रसायन]]
[[hr:Organska kemija]]
[[ht:Chimi òganik]]
[[hu:Szerves kémia]]
[[ia:Chimia organic]]
[[id:Kimia organik]]
[[io:Karbo-kemio]]
[[is:Lífræn efnafræði]]
[[it:Chimica organica]]
[[ja:有機化学]]
[[jv:Kimia organik]]
[[ka:ორგანული ქიმია]]
[[ko:유기화학]]
[[la:Chemia Organica]]
[[lb:Organesch Chimie]]
[[lt:Organinė chemija]]
[[lv:Organiskā ķīmija]]
[[mk:Органска хемија]]
[[mn:Органик хими]]
[[ms:Kimia organik]]
[[mt:Kimika organika]]
[[nl:Organische chemie]]
[[nn:Organisk kjemi]]
[[no:Organisk kjemi]]
[[nov:Organi kemie]]
[[oc:Quimia organica]]
[[pl:Chemia organiczna]]
[[pt:Química orgânica]]
[[ro:Chimie organică]]
[[ru:Органическая химия]]
[[scn:Chìmica urgànica]]
[[sh:Organska kemija]]
[[simple:Organic chemistry]]
[[sk:Organická chémia]]
[[sl:Organska kemija]]
[[sq:Kimia organike]]
[[sr:Органска хемија]]
[[su:Kimia organik]]
[[sv:Organisk kemi]]
[[ta:கரிம வேதியியல்]]
[[th:เคมีอินทรีย์]]
[[tl:Organikong kimika]]
[[tr:Organik kimya]]
[[uk:Органічна хімія]]
[[vi:Hóa hữu cơ]]
[[zh:有机化学]]
[[zh-min-nan:Iú-ki hoà-ha̍k]]
