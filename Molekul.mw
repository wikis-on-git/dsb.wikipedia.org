'''Molekul''' jo źěl, kótaryž wobstoj z dweju abo wěcej [[atom]]ow zwězanych pśez kowalentnu [[chemiska wězba|wězbu]]. 
Dajo molekule, kótarež su z jadnogo elementa natwarjone (Cl<sub>2</sub>, S<sub>8</sub>), ale wětšyna molekulow su zwězanja njemetalow z drugimi njemetalami abo z połmetalami. 
Pódla tośteje atomistiskeje definicije dajo hyšći kinematisku: Molekul jo kupka atomow, kótaraž se w płunowej fazy dlej ako 10^-13s gromaźe pógibujo.

== Formy wězbow w molekulach ==
Atomy su w molekulach pśez zgromadne elektronowe póriki zwězane. Toś tym wězbam se groni "atomowe wězby" abo "kowalentne wězby". Rozrěduju se do:

* njepolarnych atomowych wězbow – diferenca [[elektronegatiwita|elektronegatiwity]] lažy mjazy 0 a 0,4
* polarnych atomowych wězbow – diferenca elektronegatiwity lažy mjazy 0,4 a 1,7.

== Wopisanje molekulow ==
Natwaŕ molekulow wopisujomy na wšakorake wašnje. 
Za jadnore molekule wužywamy sumowu formulu, na pś. '''CH<sub>3</sub>CH<sub>2</sub>OH''' (Ethanol). 
Pśedewšym za kompleksne molekule w [[organiska chemija|organiskej chemiji]] je sumowa formula njegódna. Eksistěruju rozměj molekule ze samskeju sumoweju formulu ale z hynakšeju strukturu (konstituciju) – tak pomjenjowane izomery. W tom paźe wužywa se strukturna formula, dokulaž natwaŕ grafiski wopisujo. 

[[Dataja:Phenolphthalein.svg|200 px|left|thumb|strukturna formula Phenolphthaleina]]

[[Kategorija:Chemija]]
