[[Dataja:Various grains.jpg|mini|Trajda, muka a klěb.]]
'''Klěb''' jo tradicionalna caroba, kótaraž jo pjacona wót śěsta pśigótowanego z muki, wódy, gibadła a drugich pśicynkow. Toś ten twardy, śamny zwenkowny źěl klěba jo škórka, nutśikowny źěl pak jo srjodka. Z klěbowego śěsta móžo se teke druge typy pjacywa źěłaś, na pś. [[guska|guski]].

Dajo wšakorake sorty klěba: běły klěb, gropnik, płone kołace, knykate klěbaški, topjeńkowy klěb, měšany klěb atd.

== Etymologija ==
Dolnoserbske słowo '''klěb''' jo pódobne do drugich słowjańskich mjenjow togo pjacywa: górnoserbske ''chlěb'', pólske ''chleb'', česke ''chléb'', słowakske ''chlieb'', ruske ''chleb'' atd. Wšykne te mjenja du wót prasłowjańskeje formy ''chlěbъ'', kótaraž wěrjepódobnje jo póžyconka wót někotareje germaniskeje rěcy (germ. ''xlaiƀaz'')<ref>Franciszek Sławski, ''Słownik etymologiczny języka polskiego'' 1958, Wiesław Boryś, ''Słownik etymologiczny języka polskiego'' 2005.</ref>. Pó drugej wersiji toś to słowo jo móžo byś indoeuropejskego póchada a jo zgromadne dla słowjańskich a germańskich rěcow.

== Nóžki ==
<references />

[[Kategorija:Klěb a małe pjacywo]]
