[[Dataja:Рихард Андре.jpg|thumb|Richard Andree.]]

'''Richard Andree''' (* [[26. februara]] [[1835]] w [[Brunšwig]]u; † [[22. junija]] [[1912]] w [[München]]je) jo był nimski geograf a etnograf.

== Žywjenje ==
Richard Andree jo w Brunšwigu a [[Lipsk]]u pśirodowědy studěrował, wósebnje geologiju. W Lipsku jo 1857 do tamnjejšego studentskego korpusa ''Lusatia'' zastupił,<ref>Pśir. ''Kösener Corpslisten 1930'', '''93''', 419.</ref> kótaryž jo se 1807 załožył. Studentski korpus jo  jomu pózdźej teke cesne cłonkojstwo wupóžycył. Kaž teke južo jogo nan [[Karl Andree]] (1808–1875) jo Andree głownje na polu geografije slěźił, a bywał pśez jogo etnografiske slěźenja teke daloko znaty.

W lětach 1859 do 1863 jo Andree zastojnik w českem górnistwje w kněstwje Křivoklát wjercha Maxa Egona von Fürstenberga był. W Lipsku, źož jo mjaz 1873 do 1890 kartografiski wustaw nakładnistwa ''Velhagen & Klasing nawjedował,'' jo se Andree zrazom z kartografiju zaběrał a měł wjeliki późěl pśi wuźěłanju a wudawanju šulskich atlantow a ''Physikalisch-Statistischen Atlas des Deutschen Reichs''. Mimo togo jo był redaktor wědomnostnego casopisa ''Globus''. Twórby Richarda Andreeja su teke [[Arnošt Muka|Arnošta Mukowe]] slěźenja wó [[Serby|serbskem]] kulturnem žywjenju wobwliwowali. Wót 1903 jo był Andree z ludowědnicu [[Marie Andree-Eysn]] (1847–1929) z [[Awstriska|Awstriskej]] ženjony. W lěśe 1886 jo se wón na cłonka akademije wuconych Leopoldiny wólił a 1909 bywał cesny cłonk ''Berlinskeje towarišnosći za antropologiju, etnologiju a prastawizny (Berliner Gesellschaft für Anthropologie, Ethnologie und Urgeschichte)''.

Richard Andree jo w běgu jězby z śěgom wót Münchena do [[Nürnberg]]a w starstwje 76 lět wumrěł.

== Twórby (wuběrk) ==
* ''Das Amur-Gebiet und seine Bedeutung: Reisen in Theilen der Mongolei, den angrenzenden Gegenden Ostsibiriens, am Amur und seinen Nebenflüssen.'' Leipzig 1867 ([http://nbn-resolving.de/urn/resolver.pl?urn:nbn:de:bvb:355-ubr07377-7 online] z wobstatka uniwersity w Rěznje).
* ''Wendische Wanderstudien. Zur Kunde der Lausitz und der Sorbenwenden.'' Stuttgart 1874.
* ''Chronik des Corps Lusatia zu Leipzig 1807 bis 1877.'' Auszug aus den Annalen des Corps, Leipzig 1877.
* ''Ethnographische Parallelen und Vergleiche.'' Stuttgart 1878.
* ''Zur Volkskunde der Juden.'' Bielefeld und Leipzig 1881.
* ''Andrees Allgemeiner Handatlas.'' Leipzig 1881–1937 (źewjeś wudaśow).
* ''Die Flutsagen ethnographisch betrachtet.'' Braunschweig 1891.
* ''Geschichte des Corps Lusatia zu Leipzig 1807 bis 1898.'' Leipzig 1898.
* ''Braunschweiger Volkskunde.'' Braunschweig 1901.

== Wótkaze ==
* {{Commonscat|Richard Andree}}
* {{DNB-Portal|116309695}}
* [http://www.maproom.org/00/08/index.php Droysens Allgemeiner Historischer Handatlas, 1886]

== Žrědła ==
* Erich von Drygalski: ''[http://www.deutsche-biographie.de/pnd116309695.html Andree, Richard.]'' W: ''Neue Deutsche Biographie (NDB)''. Band 1, Duncker & Humblot, Berlin 1953, [[Special:Booksources/3-428-00182-6|ISBN 3-428-00182-6]], str. 285 ([http://daten.digitale-sammlungen.de/0001/bsb00016233/images/index.html?seite=305 online]).
* Wilhelm Haan: ''[https://de.wikisource.org/wiki/Haan:Richard_Andr%C3%A9e Richard Andrée.]'' W: ''Sächsisches Schriftsteller-Lexicon.'' Robert Schaefer’s Verlag, Leipzig 1875, str. 6sl.
* Mechthild Wiswe: ''Andree, Richard.'' W: Horst-Rüdiger Jarck, Günter Scheel (wud.): ''Braunschweigisches Biographisches Lexikon – 19. und 20. Jahrhundert.'' Hahnsche Buchhandlung, Hannover 1996, [[Special:Booksources/3-7752-5838-8|ISBN 3-7752-5838-8]], str. 28sl.
* {{Nbs|Jš|Andree, Richard|27sl.}}
<references/>

{{DEFAULTSORT:Andree, Richard}}
[[Kategorija:Ludowědnik]]
[[Kategorija:Geograf]]
[[Kategorija:Nimc]]
[[Kategorija:Roź. 1835]]
[[Kategorija:Wum. 1912]]
[[Kategorija:Muž]]
