'''Basnikarska kjarmuša''' (z pódtitelom ''Lyrika pó dolnoserbsku wót něga až źinsa'') su knigły, kótarež jo wudało [[Ludowe nakładnistwo Domowina]] w lěśe 2017. Wudawaŕ a zestajaŕ knigłow jo [[Bernd Pittkunings]].

Toś te knigły wopśimuju wušej 100 basnjow, klasikarjow dolnoserbskeje literatury a teke młodych awtorow w dolnoserbskej rěcy. Mjazy drugimi su tam basni [[Mato Kósyk|Mata Kósyka]], [[Fryco Rocha|Fryca Rochy]], [[Erich Wojto|Ericha Wojty]], [[Mina Witkojc|Miny Witkojc]], [[Roža Šenkarjowa|Rože Šenkarjoweje]], [[Marjana Domaškojc|Marjany Domaškojc]], [[Erika Janowa|Eriki Janoweje]], [[Uwe Gutšmidt‎]]a a teke pśestajone (z górnoserbšćiny) [[Handrij Zejler|Handrija Zejlerja]], [[Jakub Bart-Ćišinski|Jakuba Barta-Ćišinskiego]] a drugich.

K knigłam jo pśidana cejdejka (słuchoknigły), na kótarejž Serby (mj.dr. [[Martina Golašojc]], [[Fabian Kaulfürst]], [[Jill-Francis Ketlicojc]], [[Marcus Kóńcaŕ]]) recitěruju někótare basni. Režiserka toś teje cejdejki jo była [[Hanelora Handrekojc]].

== Wótkaze ==
* [https://d-nb.info/1151331848/04 Wopśimjeśe knigłow]
* [http://www.rozhlad.de/nastawk_318.html Měrćin Wjenk, ''Basnikarska kjarmuša'', recensija w: ''Rozhlad'' 09/2018]
* [https://www.domowina-verlag.de/basnikarska-kjarmusa.html Informacija na boce LND]
* [https://www.nowycasnik.de/index.php/dsb/component/k2/item/4452-lyrika-p-dolnoserbsku  Lyrika pó dolnoserbsku, ''Nowy Casnik'', 14.02.2018]

[[Kategorija:Dolnoserbska literatura]]
